<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf9.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/9. navamo paricchedo.xml</archivePath>
<titlePath>9. Navamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">9. Navamo paricchedo</chapter>
<subhead line="2">Puññavipākapaccayaniddeso</subhead>
<hangnum line="3" number="560"></hangnum>
<gatha1 line="4"> Bāttiṃsa <pageBreak edition="P" number="0.0060" /> pākacittāni, lokikāneva yāni hi;</gatha1>
<gathalast line="5">Etesaṃ pākacittānaṃ, paṭisandhipavattisu.</gathalast>
<hangnum line="6" number="561"></hangnum>
<gatha1 line="7"> Puññāpuññādisaṅkhārā, yathā yesañca paccayā;</gatha1>
<gathalast line="8">Bhavādīsu tathā tepi, viññātabbā vibhāvinā.</gathalast>
<hangnum line="9" number="562"></hangnum>
<gatha1 line="10"> Tayo bhavā catasso ca, yoniyo gatipañcakaṃ;</gatha1>
<gathalast line="11">Viññāṇaṭṭhitiyo satta, sattāvāsā naveritā.</gathalast>
<hangnum line="12" number="563"></hangnum>
<gatha1 line="13"><bold>Kāme</bold><pageBreak edition="V" number="0.0075" /> puññābhisaṅkhāra-saññitā aṭṭha cetanā;</gatha1>
<gathalast line="14">Navannaṃ pākacittānaṃ, kāme sugatiyaṃ pana.</gathalast>
<hangnum line="15" number="564"></hangnum>
<gatha1 line="16"> Nānākkhaṇikakammūpa-nissayapaccayehi ca;</gatha1>
<gathalast line="17">Dvedhā hi paccayā tesaṃ, bhavanti paṭisandhiyaṃ.</gathalast>
<hangnum line="18" number="565"></hangnum>
<gatha1 line="19"> Upekkhāsahitāhetu-manoviññāṇadhātuyā <pageBreak edition="M" number="0.0081" />;</gatha1>
<gathalast line="20">Vinā parittapākānaṃ, honti dvedhā pavattiyaṃ.</gathalast>
<hangnum line="21" number="566"></hangnum>
<gatha1 line="22"> Tāyeva cetanā rūpa-bhave dvedhāva paccayā;</gatha1>
<gathalast line="23">Pañcannaṃ pākacittānaṃ, bhavanti hi pavattiyaṃ.</gathalast>
<hangnum line="24" number="567"></hangnum>
<gatha1 line="25"> Aṭṭhannaṃ tu parittānaṃ, kāme duggatiyaṃ tathā;</gatha1>
<gathalast line="26">Pavatte paccayā honti, na honti paṭisandhiyaṃ.</gathalast>
<hangnum line="27" number="568"></hangnum>
<gatha1 line="28"> Honti vuttappakārāva, kāme sugatiyaṃ tathā;</gatha1>
<gathalast line="29">Soḷasannaṃ vipākānaṃ, pavatte paṭisandhiyaṃ.</gathalast>
<hangnum line="30" number="569"></hangnum>
<gatha1 line="31"><bold>Rūpe</bold> puññābhisaṅkhārā, rūpāvacarabhūmiyaṃ;</gatha1>
<gathalast line="32">Pañcannaṃ pākacittānaṃ, paccayā paṭisandhiyaṃ.</gathalast>
<hangnum line="33" number="570"></hangnum>
<gatha1 line="34"> Hontimāpuññasaṅkhārā, kāme duggatiyaṃ dvidhā;</gatha1>
<gathalast line="35">Viññāṇassa panekassa, paccayā paṭisandhiyaṃ.</gathalast>
<hangnum line="36" number="571"></hangnum>
<gatha1 line="37"> Channaṃ pana pavatteva, honti no paṭisandhiyaṃ;</gatha1>
<gathalast line="38">Sattannampi bhavanteva, pavatte paṭisandhiyaṃ.</gathalast>
<hangnum line="39" number="572"></hangnum>
<gatha1 line="40"> Kāme sugatiyaṃ tesaṃ, sattannampi tatheva ca;</gatha1>
<gathalast line="41">Pavatte paccayā honti, na honti paṭisandhiyaṃ.</gathalast>
<hangnum line="42" number="573"></hangnum>
<gatha1 line="43"> Viññāṇānaṃ catunnampi, tesaṃ rūpabhave tathā;</gatha1>
<gathalast line="44">Pavatte paccayā honti, na honti paṭisandhiyaṃ.</gathalast>
<hangnum line="45" number="574"></hangnum>
<gatha1 line="46"> So <pageBreak edition="P" number="0.0061" /> ca kāmabhaveniṭṭha-rūpādiupaladdhiyaṃ;</gatha1>
<gathalast line="47">Aniṭṭharūpādayo pana, brahmaloke na vijjare.</gathalast>
<hangnum line="48" number="575"></hangnum>
<gatha1 line="49"> Tathevāneñjasaṅkhāro <pageBreak edition="V" number="0.0076" />, <bold>arūpāvacara</bold>bhūmiyaṃ;</gatha1>
<gathalast line="50">Catunnaṃ pākacittānaṃ, pavatte paṭisandhiyaṃ.</gathalast>
<hangnum line="51" number="576"></hangnum>
<gatha1 line="52"> Evaṃ <pageBreak edition="M" number="0.0082" /> tāva bhavesvete, paṭisandhipavattisu;</gatha1>
<gathalast line="53">Yathā ca paccayā honti, tathā ñeyyā vibhāvinā.</gathalast>
<hangnum line="54" number="577"></hangnum>
<gatha1 line="55"> Eseva ca nayo ñeyyo, yoniādīsu tatridaṃ;</gatha1>
<gathalast line="56">Ādito pana paṭṭhāya, mukhamattanidassanaṃ.</gathalast>
<hangnum line="57" number="578"></hangnum>
<gatha1 line="58"> Avisesena puññābhi-saṅkhāro dvibhavesupi;</gatha1>
<gathalast line="59">Datvāna paṭisandhiṃ tu, sabbapākaṃ janeti so.</gathalast>
<hangnum line="60" number="579"></hangnum>
<gatha1 line="61"> Tathā catūsu viññeyyo, aṇḍajādīsu yonisu;</gatha1>
<gathalast line="62">Bahudevamanussānaṃ, gatīsu dvīsu eva ca.</gathalast>
<hangnum line="63" number="580"></hangnum>
<gatha1 line="64"> Tathā nānattakāyādi-viññāṇānaṃ ṭhitīsupi;</gatha1>
<gathalast line="65">Tathā vuttappakārasmiṃ, sattāvāse catubbidhe.</gathalast>
<hangnum line="66" number="581"></hangnum>
<gatha1 line="67"> Evaṃ puññābhisaṅkhāro, bhavādīsu yathārahaṃ;</gatha1>
<gathalast line="68">Ekavīsatipākānaṃ, paccayo hoti ca dvidhā.</gathalast>
<hangnum line="69" number="582"></hangnum>
<gatha1 line="70"> Kāme apuññasaṅkhāro, bhave catūsu yonisu;</gatha1>
<gathalast line="71">Tīsu gatīsu ekissā, viññāṇaṭṭhitiyāpi ca.</gathalast>
<hangnum line="72" number="583"></hangnum>
<gatha1 line="73"> Sattāvāse panekasmiṃ,</gatha1>
<gatha2 line="74">Uhoti so paccayo dvidhā;</gatha2>
<gatha3 line="75">Sattannaṃ pākacittānaṃ,</gatha3>
<gathalast line="76">Pavatte paṭisandhiyaṃ.</gathalast>
<hangnum line="77" number="584"></hangnum>
<gatha1 line="78"> Tathevāneñjasaṅkhāro, ekārūpabhave puna;</gatha1>
<gathalast line="79">Ekissā yoniyā ceva, ekissā gatiyāpi ca.</gathalast>
<hangnum line="80" number="585"></hangnum>
<gatha1 line="81"> Tīsu cittaṭṭhitīsveva, sattāvāse catubbidhe;</gatha1>
<gathalast line="82">Catunnaṃ pākacittānaṃ, dvedhā so hoti paccayo.</gathalast>
<hangnum line="83" number="586"></hangnum>
<gatha1 line="84"> Paṭisandhipavattīnaṃ <pageBreak edition="V" number="0.0077" />, vaseneva bhavādisu;</gatha1>
<gathalast line="85">Vijānitabbā saṅkhārā, yathā yesañca paccayā.</gathalast>
<hangnum line="86" number="587"></hangnum>
<gatha1 line="87"> Na <pageBreak edition="M" number="0.0083" /> rūpārūpadhammānaṃ, saṅkanti pana vijjati;</gatha1>
<gathalast line="88">Saṅkantibhāve asati, paṭisandhi kathaṃ siyā.</gathalast>
<hangnum line="89" number="588"></hangnum>
<gatha1 line="90"> Natthi cittassa saṅkanti, atītabhavato idha;</gatha1>
<gathalast line="91">Tato hetuṃ vinā tassa, pātubhāvo na vijjati.</gathalast>
<hangnum line="92" number="589"></hangnum>
<gatha1 line="93"> Suladdhapaccayaṃ rūpā-rūpamattaṃ tu jāyati;</gatha1>
<gathalast line="94">Uppajjamānamevaṃ tu, labhitvā paccayaṃ pana.</gathalast>
<hangnum line="95" number="590"></hangnum>
<gatha1 line="96"> Bhavantaramupetīti, samaññāya pavuccati;</gatha1>
<gathalast line="97">Na ca satto na ca jīvo, na attā vāpi vijjati.</gathalast>
<hangnum line="98" number="591"></hangnum>
<gatha1 line="99"> Tayidaṃ pākaṭaṃ katvā, paṭisandhikkamaṃ pana;</gatha1>
<gathalast line="100">Dassayissāmahaṃ sādhu, nibodhatha sudubbudhaṃ.</gathalast>
<hangnum line="101" number="592"></hangnum>
<gatha1 line="102"> Atītasmiṃ <pageBreak edition="P" number="0.0062" /> bhave tassa, āsannamaraṇassa hi;</gatha1>
<gathalast line="103">Haritaṃ tālapaṇṇaṃva, pakkhittaṃ ātape pana.</gathalast>
<hangnum line="104" number="593"></hangnum>
<gatha1 line="105"> Sussamāne sarīrasmiṃ, naṭṭhe cakkhundriyādike;</gatha1>
<gathalast line="106">Hadayavatthumattasmiṃ, ṭhite kāyappasādike.</gathalast>
<hangnum line="107" number="594"></hangnum>
<gatha1 line="108"> Vatthusannissitaṃ cittaṃ, hoti tasmiṃ khaṇepi ca;</gatha1>
<gathalast line="109">Pubbānusevitaṃ kammaṃ, puññaṃ vāpuññameva vā.</gathalast>
<hangnum line="110" number="595"></hangnum>
<gatha1 line="111"> Kammaṃ kammanimittaṃ vā, ālambitvā pavattati;</gatha1>
<gathalast line="112">Evaṃ pavattamānaṃ taṃ, viññāṇaṃ laddhapaccayaṃ.</gathalast>
<hangnum line="113" number="596"></hangnum>
<gatha1 line="114"> Avijjāya paṭicchannā-dīnave visaye pana;</gatha1>
<gathalast line="115">Taṇhā nameti saṅkhārā, khipanti sahajā pana.</gathalast>
<hangnum line="116" number="597"></hangnum>
<gatha1 line="117"> Na mīyamānaṃ taṇhāya, taṃ santativasā pana;</gatha1>
<gathalast line="118">Orimā pana tīramhā, ālambitvāna rajjukaṃ.</gathalast>
<hangnum line="119" number="598"></hangnum>
<gatha1 line="120"> Mātikātikkamovetaṃ <pageBreak edition="M" number="0.0084" /><pageBreak edition="V" number="0.0078" />, purimaṃ jahati nissayaṃ;</gatha1>
<gathalast line="121">Aparaṃ kammasambhūtaṃ, lambitvā vāpi nissayaṃ.</gathalast>
<hangnum line="122" number="599"></hangnum>
<gatha1 line="123"> Taṃ panārammaṇādīhi, paccayehi pavattati;</gatha1>
<gathalast line="124">Purimaṃ cavanaṃ ettha, pacchimaṃ paṭisandhi tu.</gathalast>
<hangnum line="125" number="600"></hangnum>
<gatha1 line="126"> Tadetaṃ nāpi purimā, bhavatopi idhāgataṃ;</gatha1>
<gathalast line="127">Kammādiñca vinā hetuṃ, pātubhūtaṃ na ceva taṃ.</gathalast>
<hangnum line="128" number="601"></hangnum>
<gatha1 line="129"> Ettha cetassa cittassa, purimā bhavato pana;</gatha1>
<gathalast line="130">Idhānāgamanetīta-bhavahetūhi sambhave.</gathalast>
<hangnum line="131" number="602"></hangnum>
<gatha1 line="132"> Paṭighosadīpamuddādī, bhavantettha nidassanā;</gatha1>
<gathalast line="133">Yathā āgantvā aññatra, honti saddādihetukā.</gathalast>
<hangnum line="134" number="603"></hangnum>
<gatha1 line="135"> Evameva ca viññāṇaṃ, veditabbaṃ vibhāvinā;</gatha1>
<gathalast line="136">Santānabandhato natthi, ekatā vāpi nānatā.</gathalast>
<hangnum line="137" number="604"></hangnum>
<gatha1 line="138"> Sati santānabandhe tu, ekantenekatā siyā;</gatha1>
<gathalast line="139">Khīrato dadhisambhūtaṃ, na bhaveyya kadācipi.</gathalast>
<hangnum line="140" number="605"></hangnum>
<gatha1 line="141"> Athāpi pana ekanta-nānatā sā bhaveyya ce;</gatha1>
<gathalast line="142">Khīrasāmī naro neva, dadhisāmī bhaveyya so.</gathalast>
<hangnum line="143" number="606"></hangnum>
<gatha1 line="144"> Tasmā ettha panekanta-ekatānānatāpi vā;</gatha1>
<gathalast line="145">Na ceva upagantabbā, viññunā samayaññunā.</gathalast>
<hangnum line="146" number="607"></hangnum>
<gatha1 line="147"> Nanu evamasaṅkanti-pātubhāve tassa sati;</gatha1>
<gathalast line="148">Ye imasmiṃ manussatta-bhāve khandhābhisambhavā.</gathalast>
<hangnum line="149" number="608"></hangnum>
<gatha1 line="150"> Tesaṃ idha niruddhattā, kammassa phalahetuno;</gatha1>
<gathalast line="151">Paratthāgamato ceva, idha tassa katassa hi.</gathalast>
<hangnum line="152" number="609"></hangnum>
<gatha1 line="153"> Aññassa <pageBreak edition="M" number="0.0085" /> aññato ceva, kammato taṃ phalaṃ siyā;</gatha1>
<gathalast line="154">Tasmā na sundaraṃ etaṃ, vidhānaṃ sabbameva ca.</gathalast>
<paragraph line="155">Etthāha <pageBreak edition="V" number="0.0079" /> –</paragraph>
<hangnum line="156" number="610"></hangnum>
<gatha1 line="157"> Santāne <pageBreak edition="P" number="0.0063" /> yaṃ phalaṃ etaṃ, nāññassa na ca aññato;</gatha1>
<gathalast line="158">Bījānaṃ abhisaṅkhāro, etassatthassa sādhako.</gathalast>
<hangnum line="159" number="611"></hangnum>
<gatha1 line="160"> Ekasmiṃ pana santāne, vattamānaṃ phalaṃ pana;</gatha1>
<gathalast line="161">Aññassātipi vā neva, aññato vā na hoti taṃ.</gathalast>
<hangnum line="162" number="612"></hangnum>
<gatha1 line="163"> Bījānaṃ abhisaṅkhārā, etassatthassa sādhako;</gatha1>
<gathalast line="164">Bījānaṃ abhisaṅkhāre, kate tu madhuādinā.</gathalast>
<hangnum line="165" number="613"></hangnum>
<gatha1 line="166"> Tassa bījassa santāne, paṭhamaṃ laddhapaccayo;</gatha1>
<gathalast line="167">Madhuro phalaso tassa, hoti kālantare pana.</gathalast>
<hangnum line="168" number="614"></hangnum>
<gatha1 line="169"> Na hi tāni hi bījāni, abhisaṅkharaṇampi vā;</gatha1>
<gathalast line="170">Pāpuṇanti phalaṭṭhānaṃ, evaṃ ñeyyamidampi ca.</gathalast>
<hangnum line="171" number="615"></hangnum>
<gatha1 line="172"> Bālakāle payuttena, vijjāsipposadhādinā;</gatha1>
<gathalast line="173">Dīpetabbo ayaṃ vuddha-kālasmiṃ phaladāyinā.</gathalast>
<hangnum line="174" number="616"></hangnum>
<gatha1 line="175"> Evaṃ santepi taṃ kammaṃ, vijjamānampi vā pana;</gatha1>
<gathalast line="176">Phalassa paccayo hoti, atha vāvijjamānakaṃ.</gathalast>
<hangnum line="177" number="617"></hangnum>
<gatha1 line="178"> Vijjamānaṃ sace hoti, tappavattikkhaṇe pana;</gatha1>
<gathalast line="179">Bhavitabbaṃ vipākena, saddhimeva ca hetunā.</gathalast>
<hangnum line="180" number="618"></hangnum>
<gatha1 line="181"> Atha vāvijjamānaṃ taṃ, niruddhaṃ paccayo bhave;</gatha1>
<gathalast line="182">Pavattikkhaṇato pubbe, pacchā niccaphalaṃ siyā.</gathalast>
<paragraph line="183">Vuccate <pageBreak edition="M" number="0.0086" /> –</paragraph>
<hangnum line="184" number="619"></hangnum>
<gatha1 line="185"> Kaṭattā paccayo kammaṃ, tasmā niccaphalaṃ na ca;</gatha1>
<gathalast line="186">Pāṭibhogādikaṃ kammaṃ, veditabbaṃ nidassanaṃ.</gathalast>
<hangnum line="187" number="620"></hangnum>
<gatha1 line="188"> Kaṭattāyeva <pageBreak edition="V" number="0.0080" /> taṃ kammaṃ, phalassa pana paccayo;</gatha1>
<gathalast line="189">Na cassa vijjamānattaṃ, tassa vāvijjamānatā.</gathalast>
<hangnum line="190" number="621"></hangnum>
<gatha1 line="191"> Abhidhammāvatāroyaṃ, paramatthapakāsano;</gatha1>
<gathalast line="192">Sotabbo pana sotūnaṃ, pītibuddhivivaḍḍhano.</gathalast>
<centered line="193">Iti abhidhammāvatāre puññavipākapaccayaniddeso nāma</centered>
<centered line="194">Navamo paricchedo.</centered>
</body>
</document>