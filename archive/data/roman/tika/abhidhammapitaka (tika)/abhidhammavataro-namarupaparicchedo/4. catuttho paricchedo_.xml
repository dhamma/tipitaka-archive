<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf30.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/4. catuttho paricchedo_.xml</archivePath>
    <baseFileName>4. catuttho paricchedo_</baseFileName>
    <titlePath>4. Catuttho paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">4. Catuttho paricchedo</chapter>
    <subhead line="2">Pakiṇṇakavibhāgo</subhead>
    <hangnum line="3" number="211"></hangnum>
    <gatha1 line="4"> Ito <pageBreak edition="Myanmar" number="0.0020" /> paraṃ kiccato ca, dvārālambaṇavatthuto;</gatha1>
    <gathalast line="5">Bhūmipuggalato ṭhānā, janakā ca yathārahaṃ.</gathalast>
    <hangnum line="6" number="212"></hangnum>
    <gatha1 line="7"> Saṅgaho ca pavatti ca, paṭisandhipavattisu;</gatha1>
    <gathalast line="8">Cittuppādavaseneva, saṃkhipitvāna niyyate.</gathalast>
    <hangnum line="9" number="213"></hangnum>
    <gatha1 line="10"> Rūpārūpamahāpākā, mupekkhātīraṇadvayaṃ;</gatha1>
    <gathalast line="11">Cutisandhibhavaṅgāni, cittānekūnavīsati.</gathalast>
    <hangnum line="12" number="214"></hangnum>
    <gatha1 line="13"> Āvajjanaṃ tu yugaḷaṃ, dassanaṃ savanaṃ tathā;</gatha1>
    <gathalast line="14">Ghāyanaṃ sāyanañceva, phusanaṃ sampaṭicchanaṃ.</gathalast>
    <hangnum line="15" number="215"></hangnum>
    <gatha1 line="16"> Tīṇi tīraṇacittāni, ekaṃ voṭṭhabbanaṃ mataṃ;</gatha1>
    <gathalast line="17">Pañcadvāre manodvāre, tadāvajjananāmakaṃ.</gathalast>
    <hangnum line="18" number="216"></hangnum>
    <gatha1 line="19"> Pañcapaññāsa <pageBreak edition="Vipassana Research Institut" number="0.0022" /> javanakiccānīti viniddise;</gatha1>
    <gathalast line="20">Kriyā cāvajjanaṃ hitvā, kusalākusalapphalaṃ.</gathalast>
    <hangnum line="21" number="217"></hangnum>
    <gatha1 line="22"> Tadālambaṇacittāni, bhavantekādaseva hi;</gatha1>
    <gathalast line="23">Mahāvipākacittāni, aṭṭha santīraṇattayaṃ.</gathalast>
    <hangnum line="24" number="218"></hangnum>
    <gatha1 line="25"> Pañcakiccanti bhāsanti, upekkhātīraṇadvayaṃ;</gatha1>
    <gathalast line="26">Catukiccā mahāpākā, tikakiccā mahaggatā.</gathalast>
    <hangnum line="27" number="219"></hangnum>
    <gatha1 line="28"> Dukiccamiti voṭṭhabbaṃ, sukhatīraṇamīritaṃ;</gatha1>
    <gathalast line="29">Pañcaviññāṇajavanamanodhātuttikaṃ pana.</gathalast>
    <hangnum line="30" number="220"></hangnum>
    <gatha1 line="31"> Ekakiccāti bhāsanti, aṭṭhasaṭṭhi vibhāvino;</gatha1>
    <gathalast line="32">Iccevaṃ <bold>kiccabhedena,</bold> cittuppādā vavatthitā.</gathalast>
    <hangnum line="33" number="221"></hangnum>
    <gatha1 line="34"> Cakkhusotaghānajivhā-kāyadhātu yathākkamaṃ;</gatha1>
    <gathalast line="35">Pañcadvārā bhavaṅgaṃ tu, manodvāraṃ pavuccati.</gathalast>
    <hangnum line="36" number="222"></hangnum>
    <gatha1 line="37"> Ghānādayo <pageBreak edition="Myanmar" number="0.0021" /> tayo rūpe, pañca cakkhādayo tathā;</gatha1>
    <gathalast line="38">Arūpe natthubhayattha, tadālambaṇamānasaṃ.</gathalast>
    <hangnum line="39" number="223"></hangnum>
    <gatha1 line="40"> Cha dvārā vīthicittāni, satta kāmīsu rūpisu;</gatha1>
    <gathalast line="41">Dvārattayaṃ cha cittāni, manodvāramarūpisu.</gathalast>
    <hangnum line="42" number="224"></hangnum>
    <gatha1 line="43"> Paṭisandhādibhūtā hi, avasāne cutiṭṭhitā;</gatha1>
    <gathalast line="44">Majjhe bhavaṅgaṃ chetvāna, paccekaṃ vīthi jāyati.</gathalast>
    <hangnum line="45" number="225"></hangnum>
    <gatha1 line="46"> Rūpādārammaṇe cakkhu-pasādādimhi ghaṭṭite;</gatha1>
    <gathalast line="47">Āvajjanādayo honti, bhavaṅgadvicalā paraṃ.</gathalast>
    <hangnum line="48" number="226"></hangnum>
    <gatha1 line="49"> Pariṇāme bhavaṅgassa, ālambe gahaṇārahe;</gatha1>
    <gathalast line="50">Tathā vīthi manodvāre, yathāsambhavato bhave.</gathalast>
    <hangnum line="51" number="227"></hangnum>
    <gatha1 line="52"> Āvajjā pañcaviññāṇaṃ, sampaṭicchanatīraṇaṃ;</gatha1>
    <gathalast line="53">Voṭṭhabbakāmajavanaṃ, tadālambaṇamānasaṃ.</gathalast>
    <hangnum line="54" number="228"></hangnum>
    <gatha1 line="55"> Sattevaṃ <pageBreak edition="Vipassana Research Institut" number="0.0023" /> vīthicittāni, cittuppādā catuddasa;</gatha1>
    <gathalast line="56">Catupaññāsa vitthārā, pañcadvāre yathārahaṃ.</gathalast>
    <hangnum line="57" number="229"></hangnum>
    <gatha1 line="58"> Uppādaṭṭhitibhaṅgānaṃ, vasā cittakkhaṇaṃ tayaṃ;</gatha1>
    <gathalast line="59">Rūpānaṃ ṭhiti ekūna-paññāsañca duke dukaṃ.</gathalast>
    <hangnum line="60" number="230"></hangnum>
    <gatha1 line="61"> Parittetiparitte ca, mahantetimahantake;</gatha1>
    <gathalast line="62">Voṭṭhabbamoghajavanaṃ, tadālambanti taṃ kamā.</gathalast>
    <hangnum line="63" number="231"></hangnum>
    <gatha1 line="64"> Āvajjanañca javanaṃ, manodvāre tu gocare;</gatha1>
    <gathalast line="65">Vibhūte tu tadālambaṃ, vitthārā sattasaṭṭhi te.</gathalast>
    <hangnum line="66" number="232"></hangnum>
    <gatha1 line="67"> Kāme javanasattāla-mbaṇānaṃ niyame sati;</gatha1>
    <gathalast line="68">Vibhūtetimahante ca, tadālambaṇamīritaṃ.</gathalast>
    <hangnum line="69" number="233"></hangnum>
    <gatha1 line="70"> Pañcadvāre manodhātu, paccekamhi yathākkamaṃ;</gatha1>
    <gathalast line="71">Pañcaviññāṇayugaḷaṃ, paccekaṃ tu pakāsitaṃ.</gathalast>
    <hangnum line="72" number="234"></hangnum>
    <gatha1 line="73"> Manodvāre tu javanaṃ, mahaggatamanuttaraṃ;</gatha1>
    <gathalast line="74">Sukhatīraṇavoṭṭhabbaṃ, parittajavanaṃ chasu.</gathalast>
    <hangnum line="75" number="235"></hangnum>
    <gatha1 line="76"> Mahāvipākacittāni <pageBreak edition="Myanmar" number="0.0022" />, upekkhātīraṇadvayaṃ;</gatha1>
    <gathalast line="77">Chasu dvāresu jāyanti, vīthimuttāni cekadā.</gathalast>
    <hangnum line="78" number="236"></hangnum>
    <gatha1 line="79"> Sattati vīthicittāni, vipākā tu mahaggatā;</gatha1>
    <gathalast line="80">Nava vīthivimuttā ca, duvidhāpi dasīritā.</gathalast>
    <hangnum line="81" number="237"></hangnum>
    <gatha1 line="82"> Iccevaṃ <bold>dvārabhedena,</bold> vibhāvetvā tato paraṃ;</gatha1>
    <gathalast line="83">Ñeyyā gocarabhedena, cittuppādā yathārahaṃ.</gathalast>
    <hangnum line="84" number="238"></hangnum>
    <gatha1 line="85"> Rūpasaddagandharasaphoṭṭhabbā pañca gocarā;</gatha1>
    <gathalast line="86">Sesañca rūpapaññattināmañca dhammagocaraṃ.</gathalast>
    <hangnum line="87" number="239"></hangnum>
    <gatha1 line="88"> Pañcadvāre vattamānaṃ, pañcālambaṃ yathākkamaṃ;</gatha1>
    <gathalast line="89">Chālambaṇaṃ manodvāre, atītānāgatampi ca.</gathalast>
    <hangnum line="90" number="240"></hangnum>
    <gatha1 line="91"> Paññattātītavattantaṃ <pageBreak edition="Vipassana Research Institut" number="0.0024" />, chadvāraggahitaṃ pana;</gatha1>
    <gathalast line="92">Chaḷārammaṇasaṅkhātaṃ, yebhuyyena bhavantare.</gathalast>
    <hangnum line="93" number="241"></hangnum>
    <gatha1 line="94"> Nimittagatikammānaṃ, kammamevātha gocaraṃ;</gatha1>
    <gathalast line="95">Paṭisandhibhavaṅgānaṃ, cutiyāva yathārahaṃ.</gathalast>
    <hangnum line="96" number="242"></hangnum>
    <gatha1 line="97"> Pañcālambe manodhātu, paccekamhi yathākkamaṃ;</gatha1>
    <gathalast line="98">Pañcaviññāṇayugaḷaṃ, paccekaṃ tu pakāsitaṃ.</gathalast>
    <hangnum line="99" number="243"></hangnum>
    <gatha1 line="100"> Kāmapākāni sesāni, hasanañca parittake;</gatha1>
    <gathalast line="101">Ñāṇahīnānipuññāni, javanāni animmale.</gathalast>
    <hangnum line="102" number="244"></hangnum>
    <gatha1 line="103"> Tihetukāmapuññāni, puññābhiññā ca lokiyā;</gatha1>
    <gathalast line="104">Sabbālambe pavattanti, aggamaggaphalaṃ vinā.</gathalast>
    <hangnum line="105" number="245"></hangnum>
    <gatha1 line="106"> Kriyābhiññā ca voṭṭhabbaṃ, kriyā kāme tihetukā;</gatha1>
    <gathalast line="107">Sabbālambe pavattanti, nibbāne nimmalā siyuṃ.</gathalast>
    <hangnum line="108" number="246"></hangnum>
    <gatha1 line="109"> Dutiyañca catutthañca, āruppesu mahaggate;</gatha1>
    <gathalast line="110">Mahaggataññe vohāre, aya<bold>mālambaṇe</bold> nayo.</gathalast>
    <hangnum line="111" number="247"></hangnum>
    <gatha1 line="112"> Cakkhusotaghānajivhā-kāyahadayavatthunā;</gatha1>
    <gathalast line="113">Kāmaloke chavatthūni, nissitā satta dhātuyo.</gathalast>
    <hangnum line="114" number="248"></hangnum>
    <gatha1 line="115"> Pañcaviññāṇadhātū <pageBreak edition="Myanmar" number="0.0023" /> ca, tāsaṃ pubbāparattayaṃ;</gatha1>
    <gathalast line="116">Manodhātu tato sesā, manoviññāṇadhātu ca.</gathalast>
    <hangnum line="117" number="249"></hangnum>
    <gatha1 line="118"> Catasso dhātuyo rūpe, tīṇi vatthūni nissitā;</gatha1>
    <gathalast line="119">Arūpe tu anissāya, dhātvekāva pavattati.</gathalast>
    <hangnum line="120" number="250"></hangnum>
    <gatha1 line="121"> Pañcappasāde nissāya, paccekaṃ tu yathākkamaṃ;</gatha1>
    <gathalast line="122">Pañcaviññāṇayugaḷaṃ, bhavatīti pakāsitaṃ.</gathalast>
    <hangnum line="123" number="251"></hangnum>
    <gatha1 line="124"> Kāmapākāni sesāni, maggāvajjanamādito;</gatha1>
    <gathalast line="125">Hasanaṃ paṭighārūpā-vacaraṃ vatthunissitaṃ.</gathalast>
    <hangnum line="126" number="252"></hangnum>
    <gatha1 line="127"> Dvecattālīsa <pageBreak edition="Vipassana Research Institut" number="0.0025" /> nissāya, anissāya ca jāyare;</gatha1>
    <gathalast line="128">Anissāya vipākāni, āruppeti samīritaṃ.</gathalast>
    <hangnum line="129" number="253"></hangnum>
    <gatha1 line="130"> Iccevaṃ <bold>vatthubhedena,</bold> cittuppādā pakāsitā;</gatha1>
    <gathalast line="131">Tato paraṃ vibhāveyya, bhūmibhedena paṇḍito.</gathalast>
    <hangnum line="132" number="254"></hangnum>
    <gatha1 line="133"> Niraye petaloke ca, tiracchānāsure tathā;</gatha1>
    <gathalast line="134">Pāpakammopapajjanti, pāpapākāya sandhiyā.</gathalast>
    <hangnum line="135" number="255"></hangnum>
    <gatha1 line="136"> Bhūmissitesu devesu, manussesupi hīnakā;</gatha1>
    <gathalast line="137">Ahetukāya jāyanti, puññapākāya sandhiyā.</gathalast>
    <hangnum line="138" number="256"></hangnum>
    <gatha1 line="139"> Cātumahārājikā ca, tāvatiṃsā ca yāmakā;</gatha1>
    <gathalast line="140">Tusitā ceva nimmānaratino vasavattino.</gathalast>
    <hangnum line="141" number="257"></hangnum>
    <gatha1 line="142"> Iccevaṃ chasu devesu, manussesu ca jāyare;</gatha1>
    <gathalast line="143">Mahāvipākasandhīhi, kāmapuññakatā janā.</gathalast>
    <hangnum line="144" number="258"></hangnum>
    <gatha1 line="145"> Brahmānaṃ pārisajjā ca, tathā brahmapurohitā;</gatha1>
    <gathalast line="146">Mahābrahmā ca jāyanti, paṭhamajjhānasandhiyā.</gathalast>
    <hangnum line="147" number="259"></hangnum>
    <gatha1 line="148"> Parittā appamāṇābhā, jāyantābhassarā tathā;</gatha1>
    <gathalast line="149">Dutiyajjhānapākāya, tatiyāya ca sandhiyā.</gathalast>
    <hangnum line="150" number="260"></hangnum>
    <gatha1 line="151"> Parittasubhappamāṇasubhā ca subhakiṇhakā;</gatha1>
    <gathalast line="152">Catutthāya tu jāyanti, tatiyajjhānabhūmikā.</gathalast>
    <hangnum line="153" number="261"></hangnum>
    <gatha1 line="154"> Vehapphalā <pageBreak edition="Myanmar" number="0.0024" /> asaññī ca, suddhāvāsāti sattasu;</gatha1>
    <gathalast line="155">Pañcamāya ca jāyanti, asaññīcittavajjitā.</gathalast>
    <hangnum line="156" number="262"></hangnum>
    <gatha1 line="157"> Avihā ca atappā ca, sudassā ca sudassino;</gatha1>
    <gathalast line="158">Akaniṭṭhāti pañcete, suddhāvāsā pakāsitā.</gathalast>
    <hangnum line="159" number="263"></hangnum>
    <gatha1 line="160"> Ākāsānañcāyatanapākādīhi yathākkamaṃ;</gatha1>
    <gathalast line="161">Ākāsānañcāyatanabhūmikādīsu jāyare.</gathalast>
    <hangnum line="162" number="264"></hangnum>
    <gatha1 line="163"> Cutisandhibhavaṅgānaṃ <pageBreak edition="Vipassana Research Institut" number="0.0026" />, vasā pākā mahaggatā;</gatha1>
    <gathalast line="164">Kāme sahetukā pākā, tadālambaṇatopi ca.</gathalast>
    <hangnum line="165" number="265"></hangnum>
    <gatha1 line="166"> Yathāvuttaniyāmena, bhūmīsvekāva jāyare;</gatha1>
    <gathalast line="167">Cittuppādesu sabbattha, na tvevāsaññino matā.</gathalast>
    <hangnum line="168" number="266"></hangnum>
    <gatha1 line="169"> Ghānajivhākāyadhātu-nissitaṃ mānasaṃ tathā;</gatha1>
    <gathalast line="170">Paṭighadvayamiccevamaṭṭha honteva kāmisu.</gathalast>
    <hangnum line="171" number="267"></hangnum>
    <gatha1 line="172"> Cakkhusotañca viññāṇaṃ, manodhātu ca tīraṇaṃ;</gatha1>
    <gathalast line="173">Kāmarūpesu jāyanti, yathāsambhavato dasa.</gathalast>
    <hangnum line="174" number="268"></hangnum>
    <gatha1 line="175"> Voṭṭhabbakāmapuññāni, vippayuttāni diṭṭhiyā;</gatha1>
    <gathalast line="176">Uddhaccasahitañceti, sabbatthetāni cuddasa.</gathalast>
    <hangnum line="177" number="269"></hangnum>
    <gatha1 line="178"> Kaṅkhitaṃ diṭṭhiyuttāni, suddhāvāsavivajjite;</gatha1>
    <gathalast line="179">Sitañca rūpajavana-māruppāpāyavajjite.</gathalast>
    <hangnum line="180" number="270"></hangnum>
    <gatha1 line="181"> Kāmakriyā sahetū ca, uddhaṃ lokuttarattayaṃ;</gatha1>
    <gathalast line="182">Catutthāruppajavanaṃ, sabbatthāpāyavajjite.</gathalast>
    <hangnum line="183" number="271"></hangnum>
    <gatha1 line="184"> Sesamāruppajavanaṃ, hitvāpāyaṃ yathākkamaṃ;</gatha1>
    <gathalast line="185">Uddhamāruppabhūmiñca, jāyatīti vibhāvaye.</gathalast>
    <hangnum line="186" number="272"></hangnum>
    <gatha1 line="187"> Sotāpattiphalādīni, cattārānuttarāni tu;</gatha1>
    <gathalast line="188">Suddhāvāsamapāyañca, hitvā sabbattha jāyare.</gathalast>
    <hangnum line="189" number="273"></hangnum>
    <gatha1 line="190"> Suddhāvāsamapāyañca, hitvārūpañca sabbathā;</gatha1>
    <gathalast line="191">Paṭhamānuttaro maggo, sesaṭṭhānesu jāyati.</gathalast>
    <hangnum line="192" number="274"></hangnum>
    <gatha1 line="193"> Sattatiṃsa <pageBreak edition="Myanmar" number="0.0025" /> apāyesu, kāmesīti pakāsitā;</gatha1>
    <gathalast line="194">Pañcapaññāsa suddhesu, rūpesvekūnasattati.</gathalast>
    <hangnum line="195" number="275"></hangnum>
    <gatha1 line="196"> Chacattālīsa āruppe, uppajjanti yathārahaṃ;</gatha1>
    <gathalast line="197">Iccevaṃ <bold>bhūmibhedena,</bold> cittuppādā pakāsitā.</gathalast>
    <hangnum line="198" number="276"></hangnum>
    <gatha1 line="199"> Tihetusatte <pageBreak edition="Vipassana Research Institut" number="0.0027" /> sabbāni, dvihetukāhetuke pana;</gatha1>
    <gathalast line="200">Parittāni vivajjetvā, ñāṇapākakriyājave.</gathalast>
    <hangnum line="201" number="277"></hangnum>
    <gatha1 line="202"> Puthujjanānaṃ sambhonti, diṭṭhiyuttañca kaṅkhitaṃ;</gatha1>
    <gathalast line="203">Sotāpannāditiṇṇampi, phalaṃ hoti yathāsakaṃ.</gathalast>
    <hangnum line="204" number="278"></hangnum>
    <gatha1 line="205"> Vītarāgassa javanaṃ, kriyā cantimanuttaraṃ;</gatha1>
    <gathalast line="206">Puthujjanāditiṇṇampi, paṭighaṃ samudīritaṃ.</gathalast>
    <hangnum line="207" number="279"></hangnum>
    <gatha1 line="208"> Javā puthujjanādīnaṃ, catunnaṃ sesa sāsavā;</gatha1>
    <gathalast line="209">Sāsavāvajjapākāni, pañcannamapi dīpaye.</gathalast>
    <hangnum line="210" number="280"></hangnum>
    <gatha1 line="211"> Puthujjanesu tesaṭṭhi, sotāpannādikadvaye;</gatha1>
    <gathalast line="212">Ekūnasaṭṭhi cittāni, anāgāmikapuggale.</gathalast>
    <hangnum line="213" number="281"></hangnum>
    <gatha1 line="214"> Sattapaññāsa jāyanti, tepaññāsa anāsave;</gatha1>
    <gathalast line="215">Maggaṭṭhesu sako maggo, <bold>puggalesu ayaṃ nayo</bold>.</gathalast>
    <hangnum line="216" number="282"></hangnum>
    <gatha1 line="217"> Tihetukāmacutiyā, sabbāpi paṭisandhiyo;</gatha1>
    <gathalast line="218">Dvihetāhetucutiyā, kāmāvacarasandhiyo.</gathalast>
    <hangnum line="219" number="283"></hangnum>
    <gatha1 line="220"> Rūpāvacaracutiyā, sahetupaṭisandhiyo;</gatha1>
    <gathalast line="221">Āruppāruppacutiyā, heṭṭhimāruppavajjitā.</gathalast>
    <hangnum line="222" number="284"></hangnum>
    <gatha1 line="223"> Paṭisandhi tathā kāme, tihetupaṭisandhiyo;</gatha1>
    <gathalast line="224">Bhavantīti ca medhāvī, <bold>cutisandhinayaṃ naye</bold>.</gathalast>
    <hangnum line="225" number="285"></hangnum>
    <gatha1 line="226"> Cutiyānantaraṃ hoti, paṭisandhi tato paraṃ;</gatha1>
    <gatha1 line="227">Bhavaṅgaṃ taṃ pana chetvā, hoti āvajjanaṃ tato.</gatha1>
    <hangnum line="228" number="286"></hangnum>
    <gatha1 line="229"> Aniṭṭhe pāpapākāva, cakkhuviññāṇakādayo;</gatha1>
    <gathalast line="230">Iṭṭhe tu puññapākāva, yathāsambhavato siyuṃ.</gathalast>
    <hangnum line="231" number="287"></hangnum>
    <gatha1 line="232"> Pubbe <pageBreak edition="Myanmar" number="0.0026" /> vuttanayeneva, vīthicittāni yojaye;</gatha1>
    <gathalast line="233">Pañcadvāre yathāyogaṃ, manodvāre ca paṇḍito.</gathalast>
    <hangnum line="234" number="288"></hangnum>
    <gatha1 line="235"> Santīraṇatadālamba-miṭṭhālambe <pageBreak edition="Vipassana Research Institut" number="0.0028" /> pavattati;</gatha1>
    <gathalast line="236">Sukhitaṃ iṭṭhamajjhatte, aniṭṭhe ca upekkhitaṃ.</gathalast>
    <hangnum line="237" number="289"></hangnum>
    <gatha1 line="238"> Sukhopetaṃ tadālambaṃ, upekkhākriyato paraṃ;</gatha1>
    <gathalast line="239">Na hoti domanassamhā, somanassaṃ tu sabbadā.</gathalast>
    <hangnum line="240" number="290"></hangnum>
    <gatha1 line="241"> Tathopekkhātadālambaṃ, sukhitakriyato paraṃ;</gatha1>
    <gathalast line="242">Aññattha niyamo natthi, tadālambapavattiyā.</gathalast>
    <hangnum line="243" number="291"></hangnum>
    <gatha1 line="244"> Somanassabhavaṅgassa, javane domanassite;</gatha1>
    <gathalast line="245">Tadālambe asambhonte, upekkhātīraṇaṃ bhave.</gathalast>
    <hangnum line="246" number="292"></hangnum>
    <gatha1 line="247"> Parikammopacārānu-lomagotrabhuto paraṃ;</gatha1>
    <gathalast line="248">Pañcamaṃ vā catutthaṃ vā, javanaṃ hoti appanā.</gathalast>
    <hangnum line="249" number="293"></hangnum>
    <gatha1 line="250"> Catujhānaṃ sukhopetaṃ, ñāṇayuttānanantaraṃ;</gatha1>
    <gathalast line="251">Upekkhāñāṇayuttānaṃ, pañcamaṃ jāyate paraṃ.</gathalast>
    <hangnum line="252" number="294"></hangnum>
    <gatha1 line="253"> Puthujjanāna sekkhānaṃ, kāmapuññatihetuto;</gatha1>
    <gathalast line="254">Tihetukāmakriyato, vītarāgānamappanā.</gathalast>
    <hangnum line="255" number="295"></hangnum>
    <gatha1 line="256"> Āvajjapañcaviññāṇa-sampaṭicchanatīraṇaṃ;</gatha1>
    <gathalast line="257">Paṭisandhicuti sabbā, rūpārūpādikappanā.</gathalast>
    <hangnum line="258" number="296"></hangnum>
    <gatha1 line="259"> Nirodhā vuṭṭhahantassa, upariṭṭhaphalaṃ dvayaṃ;</gatha1>
    <gathalast line="260">Pañcābhiññā tathā maggā, ekacittakkhaṇā matā.</gathalast>
    <hangnum line="261" number="297"></hangnum>
    <gatha1 line="262"> Dvikkhattuṃ hi nirodhassa, samāpattikkhaṇe pana;</gatha1>
    <gathalast line="263">Catutthāruppajavanaṃ, tadālambañca sabbathā.</gathalast>
    <hangnum line="264" number="298"></hangnum>
    <gatha1 line="265"> Dvikkhattuṃ vātha tikkhattuṃ, maggassānantaraṃ phalaṃ;</gatha1>
    <gathalast line="266">Bhavaṅgādi ca voṭṭhabbaṃ, javanādi sakiṃ pana.</gathalast>
    <hangnum line="267" number="299"></hangnum>
    <gatha1 line="268"> Tihetukāmajavanaṃ, appanāghaṭitaṃ pana;</gatha1>
    <gathalast line="269">Tikkhattuṃ vā catukkhattuṃ, manodvāre pavattati.</gathalast>
    <hangnum line="270" number="300"></hangnum>
    <gatha1 line="271"> Chadvāresu <pageBreak edition="Myanmar" number="0.0027" /><pageBreak edition="Vipassana Research Institut" number="0.0029" /> panaññattha, javanaṃ kāmadhātujaṃ;</gatha1>
    <gathalast line="272">Pañca vāre cha vā satta, samuppajjati sambhavā.</gathalast>
    <hangnum line="273" number="301"></hangnum>
    <gatha1 line="274"> Samāpattibhavaṅgesu, niyamo na samīrito;</gatha1>
    <gathalast line="275">Vīthicittāvasāne tu, bhavaṅgaṃ cuti vā bhave.</gathalast>
    <hangnum line="276" number="302"></hangnum>
    <gatha1 line="277"> Iccānantarabhedena, cittuppādaṭṭhitiṃ cutiṃ;</gatha1>
    <hangnum line="278">Ñatvā gaṇeyya saṅgayha, labbhamānavasā kathaṃ?</hangnum>
    <gathalast line="279"></gathalast>
    <hangnum line="280" number="303"></hangnum>
    <gatha1 line="281"> Pañcadvārāvajjanato, dasa cittāni dīpaye;</gatha1>
    <gathalast line="282">Sesāvajjanato pañca-cattālīsanti bhāsitaṃ.</gathalast>
    <hangnum line="283" number="304"></hangnum>
    <gatha1 line="284"> Pañcaviññāṇato pāpavipākā sampaṭicchanā;</gatha1>
    <gathalast line="285">Paramekaṃ duve puñña-vipākā sampaṭicchanā.</gathalast>
    <hangnum line="286" number="305"></hangnum>
    <gatha1 line="287"> Santīraṇadvihetumhā, pākā dvādasa jāyare;</gatha1>
    <gathalast line="288">Tihetukāmapākamhā, ekavīsati bhāsitaṃ.</gathalast>
    <hangnum line="289" number="306"></hangnum>
    <gatha1 line="290"> Rūpāvacarapākamhā, paramekūnavīsati;</gatha1>
    <gathalast line="291">Navaṭṭhāruppapākamhā, satta cha vā yathākkamaṃ.</gathalast>
    <hangnum line="292" number="307"></hangnum>
    <gatha1 line="293"> Paṭighamhā tu satteva, sitamhā terasabravuṃ;</gatha1>
    <gathalast line="294">Dvihetupuññāpuññamhā, ekavīsati bhāvaye.</gathalast>
    <hangnum line="295" number="308"></hangnum>
    <gatha1 line="296"> Dvihetukāmakriyato, aṭṭhārasa upekkhakā;</gatha1>
    <gathalast line="297">Sukhitamhā sattarasa, vibhāventi vicakkhaṇā.</gathalast>
    <hangnum line="298" number="309"></hangnum>
    <gatha1 line="299"> Kāmapuññā tihetumhā, tettiṃseva upekkhakā;</gatha1>
    <gathalast line="300">Sukhitamhā tipaññāsa, bhavantīti pakāsitaṃ.</gathalast>
    <hangnum line="301" number="310"></hangnum>
    <gatha1 line="302"> Tihetukāmakriyato, catuvīsatipekkhakā;</gatha1>
    <gathalast line="303">Sukhitamhā tu dīpeyya, pañcavīsati paṇḍito.</gathalast>
    <hangnum line="304" number="311"></hangnum>
    <gatha1 line="305"> Dasa rūpajavamhekādasa dvādasa terasa;</gatha1>
    <gathalast line="306">Yathākkamaṃ pañcadasa, āruppā paridīpaye.</gathalast>
    <hangnum line="307" number="312"></hangnum>
    <gatha1 line="308"> Phalamhā <pageBreak edition="Vipassana Research Institut" number="0.0030" /> cuddasevāhu, maggamhā tu sakaṃ phalaṃ;</gatha1>
    <gathalast line="309"><bold>Paraṃ saṅgaha</bold>miccevaṃ, vigaṇeyya visārado.</gathalast>
    <hangnum line="310" number="313"></hangnum>
    <gatha1 line="311"> Pañcadasamhādyāvajja-mekavīsatitoparaṃ <pageBreak edition="Myanmar" number="0.0028" />;</gatha1>
    <gathalast line="312">Ekamhā pañcaviññāṇaṃ, pañcamhā sampaṭicchanaṃ.</gathalast>
    <hangnum line="313" number="314"></hangnum>
    <gatha1 line="314"> Sukhasantīraṇaṃ hoti, pañcavīsatito paraṃ;</gatha1>
    <gathalast line="315">Sambhonti sattatiṃsamhā, upekkhātīraṇadvayaṃ.</gathalast>
    <hangnum line="316" number="315"></hangnum>
    <gatha1 line="317"> Bhavanti cattālīsamhā, sukhapākā dvihetukā;</gatha1>
    <gatha2 line="318">Tathekacattālīsamhā, sukhapākā dvihetukā;</gatha2>
    <gathalast line="319">Tathekacattālīsamhā, upekkhāya samāyutā.</gathalast>
    <hangnum line="320" number="316"></hangnum>
    <gatha1 line="321"> Honti sattatito kāme,</gatha1>
    <gatha2 line="322">Sukhapākā tihetukā;</gatha2>
    <gatha3 line="323">Dvisattatimhā jāyanti,</gatha3>
    <gathalast line="324">Upekkhāsahitā puna.</gathalast>
    <hangnum line="325" number="317"></hangnum>
    <gatha1 line="326"> Ekūnasaṭṭhito rūpā, pākā pākā arūpino;</gatha1>
    <gathalast line="327">Kamāṭṭhacattālīsamhā, tathekadvitihīnato.</gathalast>
    <hangnum line="328" number="318"></hangnum>
    <gatha1 line="329"> Phaladvayaṃ catukkamhā, pañcamhāntaphaladvayaṃ;</gatha1>
    <gathalast line="330">Tikā mahaggatā javā, maggā kāmajavā dvayā.</gathalast>
    <hangnum line="331" number="319"></hangnum>
    <gatha1 line="332"> Cittuppādānamiccevaṃ, gaṇito <bold>pubbasaṅgaho</bold>;</gatha1>
    <gathalast line="333">Ñeyyoyaṃ <bold>ṭhānabhedo</bold>ti, pubbāparaniyāmito.</gathalast>
    <hangnum line="334" number="320"></hangnum>
    <gatha1 line="335"> Rūpapākamahāpākā, manodhātu ca tīraṇaṃ;</gatha1>
    <gathalast line="336">Rūpameva janentīti, vuttā ekūnavīsati.</gathalast>
    <hangnum line="337" number="321"></hangnum>
    <gatha1 line="338"> Appanājavanaṃ sabbaṃ, mahaggatamanuttaraṃ;</gatha1>
    <gathalast line="339">Iriyāpatharūpāni, janetīti samīritaṃ.</gathalast>
    <hangnum line="340" number="322"></hangnum>
    <gatha1 line="341"> Voṭṭhabbaṃ <pageBreak edition="Vipassana Research Institut" number="0.0031" /> kāmajavanamabhiññā ca yathārahaṃ;</gatha1>
    <gathalast line="342">Iriyāpathaviññattirūpānaṃ janakā siyuṃ.</gathalast>
    <hangnum line="343" number="323"></hangnum>
    <gatha1 line="344"> Pañcaviññāṇamāruppā, vipākā ca na kiñcipi;</gatha1>
    <gathalast line="345">Sabbesaṃ paṭisandhī ca, cuti cārahato tathā.</gathalast>
    <hangnum line="346" number="324"></hangnum>
    <gatha1 line="347"> Rūpādittayamiccevaṃ <pageBreak edition="Myanmar" number="0.0029" />, samuṭṭhāpeti mānasaṃ;</gatha1>
    <gathalast line="348">Uppajjamānameveti, ñeyyo <bold>janakasaṅgaho</bold>.</gathalast>
    <hangnum line="349" number="325"></hangnum>
    <gatha1 line="350"> Iti kiccādibhedesu, paccekasmiṃ pakāsitaṃ;</gatha1>
    <gathalast line="351">Nayaṃ vuttānusārena, samāsetvā viyojaye.</gathalast>
    <hangnum line="352" number="326"></hangnum>
    <gatha1 line="353"> Panuṇṇasammohamalassa sāsane,</gatha1>
    <gatha2 line="354">Vikiṇṇavatthūhi suganthitaṃ nayaṃ;</gatha2>
    <gatha3 line="355">Pakiṇṇamogayha paratthaninnaye,</gatha3>
    <gathalast line="356">Vitiṇṇakaṅkhāva bhavanti paṇḍitā.</gathalast>
    <hangnum line="357" number="327"></hangnum>
    <gatha1 line="358"> Bahunayavinibandhaṃ kullametaṃ gahetvā,</gatha1>
    <gatha2 line="359">Jinavacanasamuddaṃ kāmamogayha dhīrā;</gatha2>
    <gatha3 line="360">Hitasakalasamatthaṃ vatthusāraṃ haritvā,</gatha3>
    <gathalast line="361">Hadaya ratanagabbhaṃ sādhu sampūrayanti.</gathalast>
    <centered line="362">Iti nāmarūpaparicchede pakiṇṇakavibhāgo nāma</centered>
    <centered line="363">Catuttho paricchedo.</centered>
  </content>
</document>