<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf63.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/dvavisatimo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>dvavisatimo paricchedo</basename>
    <titlePath>Dvāvīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">Dvāvīsatimo paricchedo</chapter>
    <subhead line="2">22. Pakiṇṇakakathā</subhead>
    <hangnum line="3" number="844"></hangnum>
    <gatha1 line="4"> Itthaṃ <pageBreak edition="Vipassana Research Institut" number="0.0082" /> rūpānamuppattiṃ, dīpetvā dāni vuccati;</gatha1>
    <gathalast line="5">Pavattikosallatthāya, tatthevetaṃ pakiṇṇakaṃ.</gathalast>
    <hangnum line="6" number="845"></hangnum>
    <gatha1 line="7"> Duvidhā sandhiyo tattha, missāmissavibhāgato;</gatha1>
    <gathalast line="8">Tividhāpi cekacatu-pañcavokārabhedato.</gathalast>
    <hangnum line="9" number="846"></hangnum>
    <gatha1 line="10"> Rūpamattā asaññīnaṃ, nāmābhāvā amissitā;</gatha1>
    <gathalast line="11">Nāmamattā arūpīnaṃ, rūpābhāvāti ca dvidhā.</gathalast>
    <hangnum line="12" number="847"></hangnum>
    <gatha1 line="13"> Kāmāvacarikā ceva, rūpāvacarikāti ca;</gatha1>
    <gathalast line="14">Duvidhā missitā ceti, bhavanti ca catubbidhā.</gathalast>
    <hangnum line="15" number="848"></hangnum>
    <gatha1 line="16"> Ekaccatuvokārā ca, amissā pañca sandhiyo;</gatha1>
    <gathalast line="17">Chabbīsatividhā missā, pañcavokārasandhiyo.</gathalast>
    <hangnum line="18" number="849"></hangnum>
    <gatha1 line="19"> Itthaṃ bhūmippabhedena, ekatiṃsavidhāpi ca;</gatha1>
    <gathalast line="20">Santatirāsibhedena, siyuṃ tiṃsavidhā kathaṃ.</gathalast>
    <hangnum line="21" number="850"></hangnum>
    <gatha1 line="22"> Rūpasantatisīsānaṃ <pageBreak edition="Myanmar" number="0.0075" />,</gatha1>
    <gatha3 line="23">Rāsayo sattavīsati;</gatha3>
    <gatha2 line="24">Vuttā kāme vasā tesaṃ,</gatha2>
    <gathalast line="25">Sattakā kāmasandhiyo.</gathalast>
    <hangnum line="26" number="851"></hangnum>
    <gatha1 line="27"> Vedanāsaññāsaṅkhāra-viññāṇakkhandhasaṅgahā;</gatha1>
    <gathalast line="28">Sabbatthāpi catassova, nāmasantatiyo siyuṃ.</gathalast>
    <hangnum line="29" number="852"></hangnum>
    <gatha1 line="30"> Iccubhinnaṃ vasā honti, tatthekādasakādayo;</gatha1>
    <gathalast line="31">Santatirāsayo pubbe, vibhattā sattakādayo.</gathalast>
    <hangnum line="32" number="853"></hangnum>
    <gatha1 line="33"> Ekādasakadasaka-navaṭṭhasattakā <pageBreak edition="Vipassana Research Institut" number="0.0083" /> siyuṃ;</gatha1>
    <gathalast line="34">Chakkena saddhiṃ viññeyyā, tasmā tattha cha saṅgahā.</gathalast>
    <hangnum line="35" number="854"></hangnum>
    <gatha1 line="36"> Aṭṭha santatiyo honti, rūpalokena missitā;</gatha1>
    <gathalast line="37">Aṭṭhako rāsi tattheko, tasmā santati vuccati.</gathalast>
    <hangnum line="38" number="855"></hangnum>
    <gatha1 line="39"> Jīvitanavako tveko, asaññī paṭisandhiyaṃ;</gatha1>
    <gathalast line="40">Arūpīnaṃ catassopi, nāmasantatiyo siyuṃ.</gathalast>
    <hangnum line="41" number="856"></hangnum>
    <gatha1 line="42"> Iccekakacatukkānaṃ, vasena dve amissitā;</gatha1>
    <gathalast line="43">Aṭṭhavīsañca missāti, tiṃseva honti sandhiyo.</gathalast>
    <hangnum line="44" number="857"></hangnum>
    <gatha1 line="45"> Ekuppādanirodhā ca, amissā tattha rāsayo;</gatha1>
    <gathalast line="46">Missitānaṃ vibhāgoyaṃ, yathāyogaṃ kathīyati.</gathalast>
    <hangnum line="47" number="858"></hangnum>
    <gatha1 line="48"> Uppādaṭṭhitibhaṅgānaṃ, vasā tīṇi khaṇānipi;</gatha1>
    <gathalast line="49">Samānāneva nāmānaṃ, ekacittakkhaṇaṃ mataṃ.</gathalast>
    <hangnum line="50" number="859"></hangnum>
    <gatha1 line="51"> Tulyamuppādabhaṅgānaṃ, rūpānampi khaṇadvayaṃ;</gatha1>
    <gathalast line="52">Ekūnapaññāsamattaṃ, ṭhitikkhaṇamudīritaṃ.</gathalast>
    <hangnum line="53" number="860"></hangnum>
    <gatha1 line="54"> Nāmarūpānamuppādo, bhaṅgopi hi samo mato;</gatha1>
    <gathalast line="55">Dandhaṃ hi vattikaṃ rūpaṃ, nāmaṃ tu lahuvattikaṃ.</gathalast>
    <hangnum line="56" number="861"></hangnum>
    <gatha1 line="57"> Tathā hi rūpe tiṭṭhante, cittuppādā tu soḷasa;</gatha1>
    <gathalast line="58">Uppajjitvā pavattitvā, bhijjanti ca lahuṃ lahuṃ.</gathalast>
    <hangnum line="59" number="862"></hangnum>
    <gatha1 line="60"> Tasmā <pageBreak edition="Myanmar" number="0.0076" /> hi ekapaññāsa-khaṇarūpakkhaṇaṃ tathā;</gatha1>
    <gathalast line="61">Sattarasacittakkhaṇaṃ, tikhaṇanti ca vuccati.</gathalast>
    <hangnum line="62" number="863"></hangnum>
    <gatha1 line="63"> Cittakkhaṇaṃ hi tiṇṇannaṃ, tattha viññattikadvayaṃ;</gatha1>
    <gathalast line="64">Lakkhaṇattayarūpaṃ tu, salakkhaṇavavatthitaṃ.</gathalast>
    <hangnum line="65" number="864"></hangnum>
    <gatha1 line="66"> Tasmā hitvā dvayañcetaṃ, bāvīsatividhampi ca;</gatha1>
    <gathalast line="67">Rūpaṃ nāma catukkañca, salakkhaṇaniyāmitaṃ.</gathalast>
    <hangnum line="68" number="865"></hangnum>
    <gatha1 line="69"> Ekuppādanirodhā <pageBreak edition="Vipassana Research Institut" number="0.0084" /> ca, tattha tulyakkhaṇā matā;</gatha1>
    <gathalast line="70">Atulyakkhaṇadhammānaṃ, siyā bhedaṃ yathārahaṃ.</gathalast>
    <hangnum line="71" number="866"></hangnum>
    <gatha1 line="72"> Paṭisandhikkhaṇe jātaṃ, tasmā rūpaṃ tato paraṃ;</gatha1>
    <gathalast line="73">Sattarasamacittassa, bhaṅgena saha bhijjati.</gathalast>
    <hangnum line="74" number="867"></hangnum>
    <gatha1 line="75"> Tassa ṭhitikkhaṇe jātaṃ, rūpampi ca tato paraṃ;</gatha1>
    <gathalast line="76">Aṭṭhārasamacittassa, uppāde pana bhijjati.</gathalast>
    <hangnum line="77" number="868"></hangnum>
    <gatha1 line="78"> Tassa bhaṅgakkhaṇe jātaṃ, rūpampi ca tato paraṃ;</gatha1>
    <gathalast line="79">Aṭṭhārasamacittassa, ṭhitikālesu bhijjati.</gathalast>
    <hangnum line="80" number="869"></hangnum>
    <gatha1 line="81"> Tathā dutiyacittassa, uppādamhi samuṭṭhitaṃ;</gatha1>
    <gathalast line="82">Aṭṭhārasamacittassa, bhaṅgena saha bhijjati.</gathalast>
    <hangnum line="83" number="870"></hangnum>
    <gatha1 line="84"> Iti vuttaniyāmena, sajātikkhaṇato paraṃ;</gatha1>
    <gathalast line="85">Ṭhatvā ekūnapaññāsa, khaṇāni puna bhijjati.</gathalast>
    <hangnum line="86" number="871"></hangnum>
    <gatha1 line="87"> Tasmā ekūnapaññāsa, kalāpā saha vattare;</gatha1>
    <gathalast line="88">Eko jāyati eko ca, bhijjatīti ca sabbathā.</gathalast>
    <hangnum line="89" number="872"></hangnum>
    <gatha1 line="90"> Ekasantatisambandhā, kalāpā saha kammajā;</gatha1>
    <gathalast line="91">Yathānupubbaghaṭitā, ekapaññāsa labbhare.</gathalast>
    <hangnum line="92" number="873"></hangnum>
    <gatha1 line="93"> Sattavīsa paniccevaṃ, kāme dve rūpabhūmiyaṃ;</gatha1>
    <gathalast line="94">Rūpasantatisīsānaṃ, rāsayo sattakādayo.</gathalast>
    <hangnum line="95" number="874"></hangnum>
    <gatha1 line="96"> Ekūnatiṃsa sabbepi, kammajātā yathārahaṃ;</gatha1>
    <gathalast line="97">Ekapaññāsa ghaṭikā, pavattanti khaṇe khaṇe.</gathalast>
    <hangnum line="98" number="875"></hangnum>
    <gatha1 line="99"> Tattha <pageBreak edition="Myanmar" number="0.0077" /> sandhikkhaṇe jātaṃ, sattarasamacetaso;</gatha1>
    <gathalast line="100">Uppāde bhijjaticcevaṃ, vutto <bold>aṭṭhakathānayo</bold>.</gathalast>
    <hangnum line="101" number="876"></hangnum>
    <gatha1 line="102"> Taṃ nayaṃ paṭibāhitvā, cittena saha bhijjati;</gatha1>
    <gathalast line="103">Cittena saha jātanti, vuttamācariyena hi.</gathalast>
    <hangnum line="104" number="877"></hangnum>
    <gatha1 line="105"> Ānāpānatakkacārā <pageBreak edition="Vipassana Research Institut" number="0.0085" />, ekuppādanirodhakā;</gatha1>
    <gathalast line="106">Vuttā hi <bold>yamake</bold> kāyavacīsaṅkhāranāmakā.</gathalast>
    <hangnum line="107" number="878"></hangnum>
    <gatha1 line="108"> Cittuppādakkhaṇe jātā, utu tassa ṭhitikkhaṇe;</gatha1>
    <gathalast line="109">Rūpaṃ janeti tatthāpi, utu bhaṅgakkhaṇepi ca.</gathalast>
    <hangnum line="110" number="879"></hangnum>
    <gatha1 line="111"> Anupubbakkamenevaṃ, jātaṃ rūpaṃ tathāparaṃ;</gatha1>
    <gathalast line="112">Aṭṭhārasamauppādaṭṭhitiādīsu bhijjati.</gathalast>
    <hangnum line="113" number="880"></hangnum>
    <gatha1 line="114"> Itthaṃ kalāpā ghaṭitā, utujāhārajāpi ca;</gatha1>
    <gathalast line="115">Ekasantatisambandhā, ekapaññāsa labbhare.</gathalast>
    <hangnum line="116" number="881"></hangnum>
    <gatha1 line="117"> Kalāpā cittajā yasmā, uppādakkhaṇasambhūtā;</gatha1>
    <gathalast line="118">Ghaṭikā saha labbhanti, tasmā sattaraseva te.</gathalast>
    <hangnum line="119" number="882"></hangnum>
    <gatha1 line="120"> Sabbepi rūpajanakā, cittuppāde yathāsakaṃ;</gatha1>
    <gathalast line="121">Janenti ṭhitibhaṅgesu, na janentīti kecanā.</gathalast>
    <hangnum line="122" number="883"></hangnum>
    <gatha1 line="123"> Kusalābyākatādīnaṃ, ekuppādanirodhatā;</gatha1>
    <gathalast line="124">Dhammānaṃ <bold>yamake</bold> vuttā, iti pāḷi vadanti ca.</gathalast>
    <hangnum line="125" number="884"></hangnum>
    <gatha1 line="126"> Kusalādikasambandhā, tattha tattha hi desitā;</gatha1>
    <gathalast line="127">Iti vatvā pure vuttaṃ, icchantācariyā nayaṃ.</gathalast>
    <hangnum line="128" number="885"></hangnum>
    <gatha1 line="129"> Iccevaṃ catusambhūtā, rūpasantatirāsayo;</gatha1>
    <gathalast line="130">Rūpāni ca kalāpā ca, ekābaddhā yathārahaṃ.</gathalast>
    <hangnum line="131" number="886"></hangnum>
    <gatha1 line="132"> Suttapavattamattānaṃ, sambuddhānampi pāṇinaṃ;</gatha1>
    <gathalast line="133">Yāva maraṇakālāpi, pavattanti nirantaraṃ.</gathalast>
    <hangnum line="134" number="887"></hangnum>
    <gatha1 line="135"> Āyukkhayā <pageBreak edition="Myanmar" number="0.0078" /> ca maraṇaṃ, tathā kammakkhayā siyā;</gatha1>
    <gathalast line="136">Ubhinnaṃ vā khayā cātha, upacchedakakammunā.</gathalast>
    <hangnum line="137" number="888"></hangnum>
    <gatha1 line="138"> Catudhāpi marantassa, tassevaṃ tu yathārahaṃ;</gatha1>
    <gathalast line="139">Sattarasacittakkhaṇamattasesamhi jīvite.</gathalast>
    <hangnum line="140" number="889"></hangnum>
    <gatha1 line="141"> Upariccuticittassa <pageBreak edition="Vipassana Research Institut" number="0.0086" />, sattarasamacetaso;</gatha1>
    <gathalast line="142">Ṭhitikālamupādāya, na tu jāyati kammajaṃ.</gathalast>
    <hangnum line="143" number="890"></hangnum>
    <gatha1 line="144"> Tassuppādakkhaṇe jātaṃ,</gatha1>
    <gatha2 line="145">Rūpañca cutiyā saha;</gatha2>
    <gatha3 line="146">Bhijjatīti mato nāma,</gatha3>
    <gathalast line="147">Tato hoti sa puggalo.</gathalast>
    <hangnum line="148" number="891"></hangnum>
    <gatha1 line="149"> Cittajāhārajañcāpi, na jāyati tato paraṃ;</gatha1>
    <gathalast line="150">Utusambhavarūpaṃ tu, avasissati vā na vā.</gathalast>
    <hangnum line="151" number="892"></hangnum>
    <gatha1 line="152"> Tato vuttanayeneva, matasatto yathārahaṃ;</gatha1>
    <gathalast line="153">Missāmissāhi sandhīhi, punadevopapajjati.</gathalast>
    <hangnum line="154" number="893"></hangnum>
    <gatha1 line="155"> Tato vuttanayeneva, ekūnatiṃsa kammajā;</gatha1>
    <gathalast line="156">Tesamuṭṭhānikā pañca, catuttiṃsa samissitā.</gathalast>
    <hangnum line="157" number="894"></hangnum>
    <gatha1 line="158"> Kalāpā rāsayo honti, sattavīsatibhūmisu;</gatha1>
    <gathalast line="159">Iti sabbapakārena, rūpadhammā pakāsitāti.</gathalast>
    <centered line="160">Iti rūpavibhāge pakiṇṇakakathā niṭṭhitā.</centered>
    <centered line="161">Dvāvīsatimo paricchedo.</centered>
    <centered line="162">Niṭṭhito ca sabbathāpi rūpavibhāgo.</centered>
  </content>
</document>