<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf15.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/15. pannarasamo paricchedo.xml</archivePath>
    <baseFileName>15. pannarasamo paricchedo</baseFileName>
    <titlePath>15. Pannarasamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">15. Pannarasamo paricchedo</chapter>
    <subhead line="2">Arūpāvacarasamādhibhāvanāniddeso</subhead>
    <hangnum line="3" number="980"></hangnum>
    <gatha1 line="4"> Rūpārūpamatītena <pageBreak edition="Pali Text Society" number="0.0100" /><pageBreak edition="Vipassana Research Institut" number="0.0128" />, rūpārūpādivedinā;</gatha1>
    <gathalast line="5">Yāni cārūpapuññāni, sarūpenīritāni tu.</gathalast>
    <hangnum line="6" number="981"></hangnum>
    <gatha1 line="7"> Tesaṃ dāni pavakkhāmi, bhāvanānayamuttamaṃ;</gatha1>
    <gathalast line="8">Yogāvacarabhikkhūnaṃ, hitatthāya samāsato.</gathalast>
    <hangnum line="9" number="982"></hangnum>
    <gatha1 line="10"> ‘‘Rūpe kho vijjamānasmiṃ, daṇḍādānādayo siyuṃ;</gatha1>
    <gathalast line="11">Anekāpi panābādhā, cakkhurogādayo’’iti.</gathalast>
    <hangnum line="12" number="983"></hangnum>
    <gatha1 line="13"> Rūpe ādīnavaṃ disvā, rūpe nibbindamānaso;</gatha1>
    <gathalast line="14">Tassātikkamanatthāya, arūpaṃ paṭipajjati.</gathalast>
    <hangnum line="15" number="984"></hangnum>
    <gatha1 line="16"> Tamhā <pageBreak edition="Myanmar" number="0.0136" /> kasiṇarūpāpi, so nibbijja visārado;</gatha1>
    <gathalast line="17">Apakkamitukāmo ca, sūkarābhihatova sā.</gathalast>
    <hangnum line="18" number="985"></hangnum>
    <gatha1 line="19"> Catutthe pana jhānasmiṃ, hutvā ciṇṇavasī vasī;</gatha1>
    <gathalast line="20">Catutthajjhānato dhīmā, vuṭṭhāya vidhinā puna.</gathalast>
    <hangnum line="21" number="986"></hangnum>
    <gatha1 line="22"> Karoti panidaṃ cittaṃ, rūpamārammaṇaṃ yato;</gatha1>
    <gathalast line="23">Āsannasomanassañca, thūlasantavimokkhato.</gathalast>
    <hangnum line="24" number="987"></hangnum>
    <gatha1 line="25"> Iti ādīnavaṃ disvā, catutthe tattha sabbaso;</gatha1>
    <gathalast line="26">Nikantiṃ pariyādāya, paṭhamāruppañca santato.</gathalast>
    <hangnum line="27" number="988"></hangnum>
    <gatha1 line="28"> Cakkavāḷapariyantaṃ, yattakaṃ vā panicchati;</gatha1>
    <gathalast line="29">Tattakaṃ pattharitvāna, phuṭṭhokāsañca tena taṃ.</gathalast>
    <hangnum line="30" number="989"></hangnum>
    <gatha1 line="31"> Ākāso <pageBreak edition="Vipassana Research Institut" number="0.0129" /> iti vānanto,</gatha1>
    <gatha2 line="32">Ākāso iti vā puna;</gatha2>
    <gatha3 line="33">Manasā hi karontova,</gatha3>
    <gathalast line="34">Ugghāṭeti pavuccati.</gathalast>
    <hangnum line="35" number="990"></hangnum>
    <gatha1 line="36"> Ugghāṭento hi kasiṇaṃ, na saṃvelleti taṃ pana;</gatha1>
    <gathalast line="37">Na cuddharati so yogī, pūvaṃ viya kapālato.</gathalast>
    <hangnum line="38" number="991"></hangnum>
    <gatha1 line="39"> Kevalaṃ pana taṃ neva, āvajjati na pekkhati;</gatha1>
    <gathalast line="40">Nāvajjanto napekkhanto, ugghāṭeti hi nāmaso.</gathalast>
    <hangnum line="41" number="992"></hangnum>
    <gatha1 line="42"> Kasiṇugghāṭimākāsaṃ <pageBreak edition="Pali Text Society" number="0.0101" />, nimittaṃ pana taṃva so;</gatha1>
    <gathalast line="43">Ākāso iti cittena, āvajjati punappunaṃ.</gathalast>
    <hangnum line="44" number="993"></hangnum>
    <gatha1 line="45"> Āvajjato hi tassevaṃ,</gatha1>
    <gatha2 line="46">Karoto takkāhatampi ca;</gatha2>
    <gatha3 line="47">Pañca nīvaraṇā tassa,</gatha3>
    <gathalast line="48">Vikkhambhanti hi sabbaso.</gathalast>
    <hangnum line="49" number="994"></hangnum>
    <gatha1 line="50"> Āsevati <pageBreak edition="Myanmar" number="0.0137" /> ca bhāveti, taṃ nimittaṃ punappunaṃ;</gatha1>
    <gathalast line="51">Karoto pana tasseva, santacittassa yogino.</gathalast>
    <hangnum line="52" number="995"></hangnum>
    <gatha1 line="53"> Tatrākāse panāppeti, paṭhamāruppamānasaṃ;</gatha1>
    <gathalast line="54">Idhāpi purime bhāge, tīṇi cattāri vā pana.</gathalast>
    <hangnum line="55" number="996"></hangnum>
    <gatha1 line="56"> Javanāni upekkhāya, sampayuttāni honti hi;</gatha1>
    <gathalast line="57">Catutthaṃ pañcamaṃ vāpi, hoti āruppamānasaṃ.</gathalast>
    <hangnum line="58" number="997"></hangnum>
    <gatha1 line="59"> Puna bhāvetukāmena, dutiyāruppamānasaṃ;</gatha1>
    <gathalast line="60">Suciṇṇavasinā hutvā, paṭhamāruppamānase.</gathalast>
    <hangnum line="61" number="998"></hangnum>
    <gatha1 line="62"> Āsannarūpāvacara-jjhānapaccatthikanti ca;</gatha1>
    <gathalast line="63">Dutiyāruppacittaṃva, na ca santamidanti ca.</gathalast>
    <hangnum line="64" number="999"></hangnum>
    <gatha1 line="65"> Evamādīnavaṃ <pageBreak edition="Vipassana Research Institut" number="0.0130" /> disvā, paṭhamāruppamānase;</gatha1>
    <gathalast line="66">Nikantiṃ pariyādāya, dutiyaṃ santato pana.</gathalast>
    <hangnum line="67" number="1000"></hangnum>
    <gatha1 line="68"> Tamākāsaṃ pharitvāna, pavattamānasaṃ pana;</gatha1>
    <gathalast line="69">Tañca viññāṇamiccevaṃ, kattabbaṃ manasā bahuṃ.</gathalast>
    <hangnum line="70" number="1001"></hangnum>
    <gatha1 line="71"> Āvajjanañca kattabbaṃ, tathā takkāhatampi ca;</gatha1>
    <gathalast line="72">‘‘Ananta’’nti ‘‘ananta’’nti, kātabbaṃ manasā nidha.</gathalast>
    <hangnum line="73" number="1002"></hangnum>
    <gatha1 line="74"> Tasmiṃ pana nimittasmiṃ, vicārentassa mānasaṃ;</gatha1>
    <gathalast line="75">Upacārena taṃ cittaṃ, samādhiyati yogino.</gathalast>
    <hangnum line="76" number="1003"></hangnum>
    <gatha1 line="77"> Āsevati ca bhāveti, taṃ nimittaṃ punappunaṃ;</gatha1>
    <gathalast line="78">Tassa cevaṃ karontassa, satisampannacetaso.</gathalast>
    <hangnum line="79" number="1004"></hangnum>
    <gatha1 line="80"> Ākāsaṃ phusaviññāṇe, dutiyāruppamānasaṃ;</gatha1>
    <gathalast line="81">Appeti appanā yasmiṃ, nayo vuttanayova so.</gathalast>
    <hangnum line="82" number="1005"></hangnum>
    <gatha1 line="83"> Ākāsoyamanantoti, evamākāsameva taṃ;</gatha1>
    <gathalast line="84">Pharitvā pavattaviññāṇaṃ, ‘‘viññāṇañca’’nti vuccati.</gathalast>
    <hangnum line="85" number="1006"></hangnum>
    <gatha1 line="86"> Manakkāravasenāpi, anantaṃ paridīpitaṃ;</gatha1>
    <gathalast line="87">‘‘Viññāṇānanta’’micceva, vattabbaṃ panidaṃ siyā.</gathalast>
    <hangnum line="88" number="1007"></hangnum>
    <gatha1 line="89"> Atha <pageBreak edition="Myanmar" number="0.0138" /> bhāvetukāmena, tatiyāruppamānasaṃ;</gatha1>
    <gathalast line="90">Suciṇṇavasinā hutvā, dutiyāruppamānase.</gathalast>
    <hangnum line="91" number="1008"></hangnum>
    <gatha1 line="92"> Āsannapaṭhamāruppa-cittapaccatthikanti ca;</gatha1>
    <gathalast line="93">Tatiyāruppacittaṃva, na ca santamidanti ca.</gathalast>
    <hangnum line="94" number="1009"></hangnum>
    <gatha1 line="95"> Evamādīnavaṃ disvā, dutiyāruppamānase;</gatha1>
    <gathalast line="96">Nikantiṃ pariyādāya, tatiyaṃ santato pana.</gathalast>
    <hangnum line="97" number="1010"></hangnum>
    <gatha1 line="98"> Evaṃ manasi katvāna, kātabbo manasā puna;</gatha1>
    <gathalast line="99">Paṭhamāruppaviññāṇā-bhāvo tasseva suññato.</gathalast>
    <hangnum line="100" number="1011"></hangnum>
    <gatha1 line="101"> Taṃ <pageBreak edition="Pali Text Society" number="0.0102" /><pageBreak edition="Vipassana Research Institut" number="0.0131" /> panākāsaviññāṇaṃ, akatvā manasā puna;</gatha1>
    <gathalast line="102">‘‘Natthi natthī’’ti vātena, ‘‘suññaṃ suñña’’nti vā tato.</gathalast>
    <hangnum line="103" number="1012"></hangnum>
    <gatha1 line="104"> Āvajjitabbamevañhi, kattabbaṃ manasāpi ca;</gatha1>
    <gathalast line="105">Takkāhatañca kātabbaṃ, punappunaṃva dhīmatā.</gathalast>
    <hangnum line="106" number="1013"></hangnum>
    <gatha1 line="107"> Tasmiṃ nimitte tassevaṃ, vicārentassa mānasaṃ;</gatha1>
    <gathalast line="108">Sati tiṭṭhati bhiyyopi, samādhiyati mānasaṃ.</gathalast>
    <hangnum line="109" number="1014"></hangnum>
    <gatha1 line="110"> Āsevati ca bhāveti, taṃ nimittaṃ punappunaṃ;</gatha1>
    <gathalast line="111">Tassa cevaṃ karontassa, satisampannacetaso.</gathalast>
    <hangnum line="112" number="1015"></hangnum>
    <gatha1 line="113"> Kasiṇugghāṭimākāsaṃ, pharitvāna samantato;</gatha1>
    <gathalast line="114">Viññāṇassa pavattassa, natthibhāve abhāvake.</gathalast>
    <hangnum line="115" number="1016"></hangnum>
    <gatha1 line="116"> Tatiyāruppaviññāṇaṃ,</gatha1>
    <gatha2 line="117">Taṃ panāppeti yogino;</gatha2>
    <gatha3 line="118">Appanāya nayopettha,</gatha3>
    <gathalast line="119">Hoti vuttanayova so.</gathalast>
    <hangnum line="120" number="1017"></hangnum>
    <gatha1 line="121"> Ākāsagataviññāṇaṃ, dutiyāruppacakkhunā;</gatha1>
    <gathalast line="122">Passanto viharitvāna, ‘‘natthi natthī’’tiādinā.</gathalast>
    <hangnum line="123" number="1018"></hangnum>
    <gatha1 line="124"> Parikammamanakkāre <pageBreak edition="Myanmar" number="0.0139" />, tasmiṃ antarahite pana;</gatha1>
    <gathalast line="125">Tassāpagamamattaṃva, passanto vasatī ca so.</gathalast>
    <hangnum line="126" number="1019"></hangnum>
    <gatha1 line="127"> Sannipātaṃ yathā koci, disvā saṅghassa katthaci;</gatha1>
    <gathalast line="128">Gate saṅghe tu taṃ ṭhānaṃ, suññamevānupassati.</gathalast>
    <hangnum line="129" number="1020"></hangnum>
    <gatha1 line="130"> Puna bhāvetukāmena, catutthāruppamānasaṃ;</gatha1>
    <gathalast line="131">Suciṇṇavasinā hutvā, tatiyāruppamānase.</gathalast>
    <hangnum line="132" number="1021"></hangnum>
    <gatha1 line="133"> Āsannadutiyāruppa-cittapaccatthikanti ca;</gatha1>
    <gathalast line="134">Catutthāruppacittaṃva, na ca santamidanti ca.</gathalast>
    <hangnum line="135" number="1022"></hangnum>
    <gatha1 line="136"> Evamādīnavaṃ <pageBreak edition="Vipassana Research Institut" number="0.0132" /> disvā, tatiyāruppamānase;</gatha1>
    <gathalast line="137">Nikantiṃ pariyādāya, catutthaṃ santato pana.</gathalast>
    <hangnum line="138" number="1023"></hangnum>
    <gatha1 line="139"> Evaṃ manasi katvāna, puna tattheva dhīmatā;</gatha1>
    <gathalast line="140">Abhāvārammaṇaṃ katvā, sampavattamidaṃ mano.</gathalast>
    <hangnum line="141" number="1024"></hangnum>
    <gatha1 line="142"> ‘‘Santaṃ santamidaṃ citta’’-miccevaṃ taṃ punappunaṃ;</gatha1>
    <gathalast line="143">Hoti āvajjitabbañca, kātabbaṃ manasāpi ca.</gathalast>
    <hangnum line="144" number="1025"></hangnum>
    <gatha1 line="145"> Tasmiṃ nimitte tassevaṃ, vicārentassa mānasaṃ;</gatha1>
    <gathalast line="146">Sati tiṭṭhati bhiyyopi, samādhiyati mānasaṃ.</gathalast>
    <hangnum line="147" number="1026"></hangnum>
    <gatha1 line="148"> Āsevati ca bhāveti, taṃ nimittaṃ punappunaṃ;</gatha1>
    <gathalast line="149">Tassa cevaṃ karontassa, satisampannacetaso.</gathalast>
    <hangnum line="150" number="1027"></hangnum>
    <gatha1 line="151"> Tatiyāruppasaṅkhāta-khandhesu ca catūsupi;</gatha1>
    <gathalast line="152">Catutthāruppaviññāṇaṃ, taṃ panāppeti yogino.</gathalast>
    <hangnum line="153" number="1028"></hangnum>
    <gatha1 line="154"> Appanāya <pageBreak edition="Pali Text Society" number="0.0103" /> nayopettha, heṭṭhā vuttanayūpamo;</gatha1>
    <gathalast line="155">Apicettha visesoyaṃ, veditabbo vibhāvinā.</gathalast>
    <hangnum line="156" number="1029"></hangnum>
    <gatha1 line="157"> ‘‘Aho santā vatāya’’nti, samāpatti padissati;</gatha1>
    <gathalast line="158">Yā panābhāvamattampi, katvā ṭhassati gocaraṃ.</gathalast>
    <hangnum line="159" number="1030"></hangnum>
    <gatha1 line="160"> Santārammaṇatāyeva, ‘‘santāya’’nti vipassati;</gatha1>
    <gathalast line="161">Santato ce manakkāro, kathañca samatikkamo.</gathalast>
    <hangnum line="162" number="1031"></hangnum>
    <gatha1 line="163"> Anāpajjitukāmattā <pageBreak edition="Myanmar" number="0.0140" />, hoteva samatikkamo;</gatha1>
    <gathalast line="164">‘‘Samāpajjāmahameta’’-miccābhogo na vijjati.</gathalast>
    <hangnum line="165" number="1032"></hangnum>
    <gatha1 line="166"> Santato taṃ karonto hi, manasā sukhumaṃ paraṃ;</gatha1>
    <gathalast line="167">Asaññaṃ pana dubbalyaṃ, pāpuṇāti mahaggataṃ.</gathalast>
    <hangnum line="168" number="1033"></hangnum>
    <gatha1 line="169"> Nevasaññī ca nāsaññī,</gatha1>
    <gathalast line="170">Yāya saññāya hoti so;</gathalast>
    <gatha3 line="171">Na <pageBreak edition="Vipassana Research Institut" number="0.0133" /> kevalaṃ tu saññāva,</gatha3>
    <gathalast line="172">Edisī atha kho pana.</gathalast>
    <hangnum line="173" number="1034"></hangnum>
    <gatha1 line="174"> Evameva bhavantettha, sukhumā vedanādayo;</gatha1>
    <gathalast line="175">Pattamakkhanatelena, maggasmiṃ udakena ca.</gathalast>
    <hangnum line="176" number="1035"></hangnum>
    <gatha1 line="177"> Sāvetabbo ayaṃ attho, catutthāruppabodhane;</gatha1>
    <gathalast line="178">Paṭusaññāya kiccassa, nevakkaraṇato ayaṃ.</gathalast>
    <hangnum line="179" number="1036"></hangnum>
    <gatha1 line="180"> ‘‘Nevasaññā’’ti niddiṭṭhā, catutthāruppasambhavā;</gatha1>
    <gathalast line="181">Paṭusaññāya kiccaṃ sā, kātuṃ sakkoti neva ca.</gathalast>
    <hangnum line="182" number="1037"></hangnum>
    <gatha1 line="183"> Yathā dahanakiccaṃ tu, tejodhātu sukhodake;</gatha1>
    <gatha2 line="184">Sā saṅkhārāvasesattā, sukhumattena vijjati;</gatha2>
    <gathalast line="185">Tasmā pana ca sā saññā, ‘‘nāsaññā’’ti pavuccati.</gathalast>
    <hangnum line="186" number="1038"></hangnum>
    <gatha1 line="187"> Etā hi rūpamākāsaṃ,</gatha1>
    <gatha2 line="188">Viññāṇaṃ tadabhāvakaṃ;</gatha2>
    <gatha3 line="189">Atikkamitvā kamato,</gatha3>
    <gathalast line="190">Catasso honti āha ca.</gathalast>
    <hangnum line="191" number="1039"></hangnum>
    <gatha1 line="192"> ‘‘Ārammaṇātikkamato, catassopi bhavantimā;</gatha1>
    <gathalast line="193">Aṅgātikkamametāsaṃ, na icchanti vibhāvino.</gathalast>
    <hangnum line="194" number="1040"></hangnum>
    <gatha1 line="195"> Supaṇītatarā <pageBreak edition="Myanmar" number="0.0141" /> honti,</gatha1>
    <gatha2 line="196">Pacchimā pacchimā idha;</gatha2>
    <gatha3 line="197">Upamā tattha viññeyyā,</gatha3>
    <gathalast line="198">Pāsādatalasāṭikā’’ti.</gathalast>
    <hangnum line="199" number="1041"></hangnum>
    <gatha1 line="200"> Saṅkhepena mayāruppa-samāpattinayo ayaṃ;</gatha1>
    <gathalast line="201">Dassito dassito suddha-dassinā piyadassinā.</gathalast>
    <hangnum line="202" number="1042"></hangnum>
    <gatha1 line="203"> Rūpārūpajjhānasamāpattividhānaṃ <pageBreak edition="Vipassana Research Institut" number="0.0134" />,</gatha1>
    <gatha2 line="204">Jānātimaṃ sārataraṃ yo pana bhikkhu;</gatha2>
    <gatha3 line="205">Rūpārūpajjhānasamāpattīsu dakkho,</gatha3>
    <gathalast line="206">Rūpārūpaṃ yāti bhavaṃ so abhibhuyya.</gathalast>
    <centered line="207">Iti abhidhammāvatāre arūpāvacarasamādhibhāvanāniddeso nāma</centered>
    <centered line="208">Pannarasamo paricchedo.</centered>
  </content>
</document>