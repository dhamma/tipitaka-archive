<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/abh06t.nrf8.xml</normativeSource>
    <source>roman/tika/abhidhammapitaka (tika)/abhidhammavataro-namarupaparicchedo/8. atthamo paricchedo.xml</source>
    <script>roman</script>
    <directory>/tika/abhidhammapitaka (tika)/abhidhammavataro-namarupaparicchedo</directory>
    <basename>8. atthamo paricchedo</basename>
    <titlePath>8. Aṭṭhamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
  </metadata>
<content>
    <chapter line="1">8. Aṭṭhamo paricchedo</chapter>
    <subhead line="2">Pakiṇṇakaniddeso</subhead>
    <hangnum line="3" number="475"></hangnum>
    <gatha1 line="4"> Idāni <pageBreak edition="Pali Text Society" number="0.0055" /><pageBreak edition="Vipassana Research Institut" number="0.0067" /> pana sabbesaṃ, etesaṃ mānasaṃ mayā;</gatha1>
    <gathalast line="5">Pāṭavatthāya bhikkhūnaṃ, kathīyati pakiṇṇakaṃ.</gathalast>
    <hangnum line="6" number="476"></hangnum>
    <gatha1 line="7"> Panthamakkaṭako nāma, disāsu pana pañcasu;</gatha1>
    <gathalast line="8">Tattha suttaṃ pasāretvā, jālamajjhe nipajjati.</gathalast>
    <hangnum line="9" number="477"></hangnum>
    <gatha1 line="10"> Paṭhamāya disāyettha, sutte pana pasārite;</gatha1>
    <gathalast line="11">Pāṇakena paṭaṅgena, ghaṭṭite makkhikāya vā.</gathalast>
    <hangnum line="12" number="478"></hangnum>
    <gatha1 line="13"> Nipannaṭṭhānato kiñci, calitvā uṇṇanābhi tu;</gatha1>
    <gathalast line="14">Gantvā suttānusārena, yūsaṃ pivati tassa sā.</gathalast>
    <hangnum line="15" number="479"></hangnum>
    <gatha1 line="16"> Punāgantvāna tattheva, nipajjati yathāsukhaṃ;</gatha1>
    <gathalast line="17">Evameva karoteva, disāsu dutiyādisu.</gathalast>
    <hangnum line="18" number="480"></hangnum>
    <gatha1 line="19"> Pasādā <pageBreak edition="Myanmar" number="0.0073" /> pañca daṭṭhabbā, suttaṃ pañcadisāsviva;</gatha1>
    <gathalast line="20">Cittaṃ pana ca daṭṭhabbaṃ, majjhe makkaṭako viya.</gathalast>
    <hangnum line="21" number="481"></hangnum>
    <gatha1 line="22"> Pāṇakādīhi suttassa, tassa saṅghaṭṭanā viya;</gatha1>
    <gathalast line="23">Pasādānaṃ tu daṭṭhabbā, ghaṭṭanārammaṇena hi.</gathalast>
    <hangnum line="24" number="482"></hangnum>
    <gatha1 line="25"> Calanaṃ viya taṃmajjhe, nipannāyuṇṇanābhiyā;</gatha1>
    <gathalast line="26">Pasādaghaṭṭanaṃ tattha, gahetvārammaṇaṃ pana.</gathalast>
    <hangnum line="27" number="483"></hangnum>
    <gatha1 line="28"> Manodhātukriyācittaṃ, bhavaṅgāvaṭṭanaṃ mataṃ;</gatha1>
    <gathalast line="29">Tassā suttānusāraṃva, vīthicittapavattanaṃ.</gathalast>
    <hangnum line="30" number="484"></hangnum>
    <gatha1 line="31"> Sīse panassa vijjhitvā, yūsapānaṃva cetaso;</gatha1>
    <gathalast line="32">Ārammaṇesu daṭṭhabbaṃ, javanassa pavattanaṃ.</gathalast>
    <hangnum line="33" number="485"></hangnum>
    <gatha1 line="34"> Punāgantvā <pageBreak edition="Vipassana Research Institut" number="0.0068" /> yathā sutta-jālamajjhe nipajjanaṃ;</gatha1>
    <gathalast line="35">Vatthuṃyeva ca nissāya, cittassa parivattanaṃ.</gathalast>
    <hangnum line="36" number="486"></hangnum>
    <gatha1 line="37"> Idaṃ tu pana opammaṃ, atthaṃ dīpeti kiṃ tu hi;</gatha1>
    <gathalast line="38">Ārammaṇena paṭhamaṃ, pasāde ghaṭṭite pana.</gathalast>
    <hangnum line="39" number="487"></hangnum>
    <gatha1 line="40"> Pasādavatthuto cittā, vatthusannissitaṃ mano;</gatha1>
    <gathalast line="41">Tato hi paṭhamaṃyeva, jāyatīti hi dīpitaṃ.</gathalast>
    <hangnum line="42" number="488"></hangnum>
    <gatha1 line="43"> Ekekārammaṇaṃ <pageBreak edition="Pali Text Society" number="0.0056" /> dvīsu, dvīsu dvāresu sabbaso;</gatha1>
    <gathalast line="44">Āgacchati tenāpāthaṃ, ayamatthopi dīpito.</gathalast>
    <hangnum line="45" number="489"></hangnum>
    <gatha1 line="46"> Rūpaṃ cakkhupasādamhi, ghaṭṭitvā taṅkhaṇe pana;</gatha1>
    <gathalast line="47">Manodvāre tathāpātha-māgacchati nisaṃsayo.</gathalast>
    <hangnum line="48" number="490"></hangnum>
    <gatha1 line="49"> Khago yathā hi rukkhagge, nilīyantova sākhino;</gatha1>
    <gathalast line="50">Sākhaṃ ghaṭṭeti tassīdha, chāyā pharati bhūmiyaṃ.</gathalast>
    <hangnum line="51" number="491"></hangnum>
    <gatha1 line="52"> Sākhāya <pageBreak edition="Myanmar" number="0.0074" /> ghaṭṭanacchāyā, pharaṇāni ca sabbaso;</gatha1>
    <gathalast line="53">Apubbācarimaṃ eka-kkhaṇasmiṃyeva jāyare.</gathalast>
    <hangnum line="54" number="492"></hangnum>
    <gatha1 line="55"> Evameva ca rūpassa, pasādassa ca ghaṭṭanaṃ;</gatha1>
    <gathalast line="56">Bhavaṅgacalanassāpi, paccayattena atthato.</gathalast>
    <hangnum line="57" number="493"></hangnum>
    <gatha1 line="58"> Tatheva ca manodvāre, āpāthagamanampi ca;</gatha1>
    <gathalast line="59">Apubbācarimaṃ eka-kkhaṇasmiṃyeva hotiti.</gathalast>
    <hangnum line="60" number="494"></hangnum>
    <gatha1 line="61"> Tato bhavaṅgaṃ chinditvā, cakkhudvāre yathākkamaṃ;</gatha1>
    <gathalast line="62">Āvajjane samuppanne, dassane sampaṭicchane.</gathalast>
    <hangnum line="63" number="495"></hangnum>
    <gatha1 line="64"> Santīraṇe samuppanne, tato voṭṭhabbanepi ca;</gatha1>
    <gathalast line="65">Kusalaṃ javanaṃ cittaṃ, tathākusalameva vā.</gathalast>
    <hangnum line="66" number="496"></hangnum>
    <gatha1 line="67"> Eso eva nayo sota-dvārādīsupi viññunā;</gatha1>
    <gathalast line="68">Avisesena viññeyyo, saddādīnaṃ tu ghaṭṭane.</gathalast>
    <hangnum line="69" number="497"></hangnum>
    <gatha1 line="70"> Dovārikopamādīni <pageBreak edition="Vipassana Research Institut" number="0.0069" />, etassatthassa dīpane;</gatha1>
    <gathalast line="71">Uddharitvāna tānettha, dassetabbāni viññunā.</gathalast>
    <hangnum line="72" number="498"></hangnum>
    <gatha1 line="73"> Asambhedena cakkhussa, rūpāpāthagamena ca;</gatha1>
    <gathalast line="74">Ālokanissayenāpi, samanakkārahetunā.</gathalast>
    <hangnum line="75" number="499"></hangnum>
    <gatha1 line="76"> Paccayehi panetehi, sametehi catūhipi;</gatha1>
    <gathalast line="77">Jāyate <bold>cakkhuviññāṇaṃ,</bold> sampayuttehi taṃ saha.</gathalast>
    <hangnum line="78" number="500"></hangnum>
    <gatha1 line="79"> Asambhedena sotassa, saddāpāthagamena ca;</gatha1>
    <gathalast line="80">Ākāsanissayenāpi, samanakkārahetunā.</gathalast>
    <hangnum line="81" number="501"></hangnum>
    <gatha1 line="82"> Paccayehi panetehi, sametehi catūhipi;</gatha1>
    <gathalast line="83">Jāyate <bold>sotaviññāṇaṃ,</bold> sampayuttehi taṃ saha.</gathalast>
    <hangnum line="84" number="502"></hangnum>
    <gatha1 line="85"> Asambhedena <pageBreak edition="Myanmar" number="0.0075" /> ghānassa, gandhāpāthagamena ca;</gatha1>
    <gathalast line="86">Vāyosannissayenāpi, samanakkārahetunā.</gathalast>
    <hangnum line="87" number="503"></hangnum>
    <gatha1 line="88"> Paccayehi panetehi, sametehi catūhipi;</gatha1>
    <gathalast line="89">Jāyate <bold>ghānaviññāṇaṃ,</bold> sampayuttehi taṃ saha.</gathalast>
    <hangnum line="90" number="504"></hangnum>
    <gatha1 line="91"> Asambhedena jivhāya, rasāpāthagamena ca;</gatha1>
    <gathalast line="92">Āposannissayenāpi, samanakkārahetunā.</gathalast>
    <hangnum line="93" number="505"></hangnum>
    <gatha1 line="94"> Paccayehi panetehi, sametehi catūhipi;</gatha1>
    <gathalast line="95">Jāyate <bold>jivhāviññāṇaṃ,</bold> sampayuttehi taṃ saha.</gathalast>
    <hangnum line="96" number="506"></hangnum>
    <gatha1 line="97"> Asambhedena <pageBreak edition="Pali Text Society" number="0.0057" /> kāyassa, phoṭṭhabbāpāthasaṅgamā;</gatha1>
    <gathalast line="98">Pathavīnissayenāpi, samanakkārahetunā.</gathalast>
    <hangnum line="99" number="507"></hangnum>
    <gatha1 line="100"> Paccayehi panetehi, sametehi catūhipi;</gatha1>
    <gathalast line="101">Jāyate <bold>kāyaviññāṇaṃ,</bold> sampayuttehi taṃ saha.</gathalast>
    <hangnum line="102" number="508"></hangnum>
    <gatha1 line="103"> Asambhedā manassāpi, dhammāpāthagamena ca;</gatha1>
    <gathalast line="104">Vatthusannissayenāpi, samanakkārahetunā.</gathalast>
    <hangnum line="105" number="509"></hangnum>
    <gatha1 line="106"> Paccayehi <pageBreak edition="Vipassana Research Institut" number="0.0070" /> panetehi, sametehi catūhipi;</gatha1>
    <gathalast line="107"><bold>Manoviññāṇa</bold>mevaṃ tu, sampayuttehi jāyate.</gathalast>
    <hangnum line="108" number="510"></hangnum>
    <gatha1 line="109"> Mano bhavaṅgacittanti, veditabbaṃ vibhāvinā;</gatha1>
    <gathalast line="110">Āvajjanakriyācittaṃ, samanakkāroti saññitaṃ.</gathalast>
    <hangnum line="111" number="511"></hangnum>
    <gatha1 line="112"> Vatthusannissayenāti, nāyaṃ sabbattha gacchati;</gatha1>
    <gathalast line="113">Bhavaṃ tu pañcavokāraṃ, sandhāya kathito pana.</gathalast>
    <hangnum line="114" number="512"></hangnum>
    <gatha1 line="115"> Paṭisandhādicittāni, sabbānekūnavīsati;</gatha1>
    <gathalast line="116">Kāme dasa ca rūpesu, pañca cattārirūpisu.</gathalast>
    <hangnum line="117" number="513"></hangnum>
    <gatha1 line="118"> Kammaṃ <pageBreak edition="Myanmar" number="0.0076" /> kammanimittañca, tathā gatinimittakaṃ;</gatha1>
    <gathalast line="119">Idaṃ hi tividhaṃ tesaṃ, ārammaṇamudīritaṃ.</gathalast>
    <hangnum line="120" number="514"></hangnum>
    <gatha1 line="121"> Kāmāvacarasandhīnaṃ, parittārammaṇaṃ mataṃ;</gatha1>
    <gathalast line="122">Paccuppannamatītaṃ vā, hoti natthi anāgataṃ.</gathalast>
    <hangnum line="123" number="515"></hangnum>
    <gatha1 line="124"> Aṭṭheva ca mahāpākā, tīṇi santīraṇāni ca;</gatha1>
    <gathalast line="125">Ekādasavidhaṃ cittaṃ, tadārammaṇasaññitaṃ.</gathalast>
    <hangnum line="126" number="516"></hangnum>
    <gatha1 line="127"> Ekādasavidhe citte, tadārammaṇasaññite;</gatha1>
    <gathalast line="128">Dasa puññavipākāni, ekaṃ hoti apuññajaṃ.</gathalast>
    <hangnum line="129" number="517"></hangnum>
    <gatha1 line="130"> Mahāpākā na jāyante, rūpārūpabhavadvaye;</gatha1>
    <gathalast line="131">Kāme rūpe bhave ceva, hoti santīraṇattayaṃ.</gathalast>
    <hangnum line="132" number="518"></hangnum>
    <gatha1 line="133"> Tadārammaṇacittāni, yāni vuttāni satthunā;</gatha1>
    <gathalast line="134">Tesu cittaṃ panekampi, rūpārūpabhavadvaye.</gathalast>
    <hangnum line="135" number="519"></hangnum>
    <gatha1 line="136"> Na tadārammaṇaṃ hutvā, pavattati kadācipi;</gatha1>
    <gathalast line="137">Kasmā na hoti ce tattha, bījassābhāvato pana.</gathalast>
    <hangnum line="138" number="520"></hangnum>
    <gatha1 line="139"> Paṭisandhibījaṃ natthettha, kāmāvacarasaññitaṃ;</gatha1>
    <gathalast line="140">Rūpādigocare tassa, bhaveyya janakaṃ tu yaṃ.</gathalast>
    <hangnum line="141" number="521"></hangnum>
    <gatha1 line="142"> Cakkhuviññāṇakādīnaṃ <pageBreak edition="Vipassana Research Institut" number="0.0071" />, natthitāpajjatīti ce;</gatha1>
    <gathalast line="143">Nindriyānaṃ pavattānu-bhāvato cittasambhavo.</gathalast>
    <hangnum line="144" number="522"></hangnum>
    <gatha1 line="145"> Ekantena yathā cetaṃ, tadārammaṇamānasaṃ;</gatha1>
    <gathalast line="146">Nappavattati sabbampi, rūpārūpabhavadvaye.</gathalast>
    <hangnum line="147" number="523"></hangnum>
    <gatha1 line="148"> Akāmāvacaradhammepi, tadetaṃ nānubandhati;</gatha1>
    <gathalast line="149">Kasmā ajanakattā hi, janakassāsamānato.</gathalast>
    <hangnum line="150" number="524"></hangnum>
    <gatha1 line="151"> Janakaṃ <pageBreak edition="Myanmar" number="0.0077" /> tena tulyaṃ vā, kāmāvacarasaññitaṃ;</gatha1>
    <gathalast line="152">Kusalākusalādiṃ tu, javanaṃ anubandhati.</gathalast>
    <hangnum line="153" number="525"></hangnum>
    <gatha1 line="154"> Kāmāvacaradhammāpi <pageBreak edition="Pali Text Society" number="0.0058" />, ye mahaggatagocarā;</gatha1>
    <gathalast line="155">Hutvā vattanti te cāpi, idaṃ nevānubandhati.</gathalast>
    <hangnum line="156" number="526"></hangnum>
    <gatha1 line="157"> Parittārammaṇattā ca, ekantena panassa hi;</gatha1>
    <gathalast line="158">Tathāparicitattā ca, nānubandhati sabbadā.</gathalast>
    <hangnum line="159" number="527"></hangnum>
    <gatha1 line="160"> Kiṃ tena yuttivādena, vuttaṃ <bold>aṭṭhakathāsu</bold> hi;</gatha1>
    <gathalast line="161">Tadārammaṇacittāni, ekādasapi sabbaso.</gathalast>
    <hangnum line="162" number="528"></hangnum>
    <gatha1 line="163"> Nāmagottaṃ panārabbha, javane javitepi ca;</gatha1>
    <gathalast line="164">Tadārammaṇaṃ na gaṇhanti, rūpārūpabhavesu vā.</gathalast>
    <hangnum line="165" number="529"></hangnum>
    <gatha1 line="166"> Yadā paññattimārabbha, javane javitepi vā;</gatha1>
    <gathalast line="167">Tathā vipassanāyāpi, lakkhaṇārammaṇāya ca.</gathalast>
    <hangnum line="168" number="530"></hangnum>
    <gatha1 line="169"> Tadārammaṇā na labbhanti, micchattaniyatesupi;</gatha1>
    <gathalast line="170">Na lokuttaradhammepi, ārabbha javane gate.</gathalast>
    <hangnum line="171" number="531"></hangnum>
    <gatha1 line="172"> Tathā mahaggate dhamme, ārabbha javane pana;</gatha1>
    <gathalast line="173">Paṭisambhidāñāṇāni, ārabbha javitepi ca.</gathalast>
    <hangnum line="174" number="532"></hangnum>
    <gatha1 line="175"> Manodvārepi sabbesaṃ, javanānamanantaraṃ;</gatha1>
    <gathalast line="176">Tadārammaṇacittāni, bhavanti anupubbato.</gathalast>
    <hangnum line="177" number="533"></hangnum>
    <gatha1 line="178"> Na <pageBreak edition="Vipassana Research Institut" number="0.0072" /> vijjati manodvāre, ghaṭṭanārammaṇassa hi;</gatha1>
    <gathalast line="179">Kathaṃ bhavaṅgato hoti, vuṭṭhānaṃ pana cetaso.</gathalast>
    <hangnum line="180" number="534"></hangnum>
    <gatha1 line="181"> Manodvārepi āpātha-māgacchanteva gocarā;</gatha1>
    <gathalast line="182">Ghaṭṭanāya vinā tasmā, cittānaṃ hoti sambhavo.</gathalast>
    <hangnum line="183" number="535"></hangnum>
    <gatha1 line="184"> Dvādasāpuññacittānaṃ <pageBreak edition="Myanmar" number="0.0078" />, vipākā sattasattati;</gatha1>
    <gathalast line="185">Bhavanti caturāsīti, pāpapākā pavattiyaṃ.</gathalast>
    <hangnum line="186" number="536"></hangnum>
    <gatha1 line="187"> Ekādasavidhānaṃ tu, hitvā uddhaccamānasaṃ;</gatha1>
    <gathalast line="188">Ekādasavidhā ceva, bhavanti paṭisandhiyo.</gathalast>
    <hangnum line="189" number="537"></hangnum>
    <gatha1 line="190"> Kriyacittesu sabbesu, javanaṃ na ca hoti yaṃ;</gatha1>
    <gathalast line="191">Taṃ ve karaṇamattattā, vātapupphasamaṃ mataṃ.</gathalast>
    <hangnum line="192" number="538"></hangnum>
    <gatha1 line="193"> Javanattaṃ tu sampattaṃ, kiccasādhanato pana;</gatha1>
    <gathalast line="194">Chinnamūlassa rukkhassa, pupphaṃva aphalaṃ siyā.</gathalast>
    <hangnum line="195" number="539"></hangnum>
    <gatha1 line="196"> Paṭicca pana etasmā, phalametīti <bold>paccayo</bold>;</gatha1>
    <gathalast line="197">Yo dhammo yassa dhammassa, ṭhitiyuppattiyāpi vā.</gathalast>
    <hangnum line="198" number="540"></hangnum>
    <gatha1 line="199"> Upakāro hi so tassa, paccayoti pavuccati;</gatha1>
    <gathalast line="200">Sambhavopabhavo hetu, kāraṇaṃ paccayo mato.</gathalast>
    <hangnum line="201" number="541"></hangnum>
    <gatha1 line="202"> Lobhādi pana yo dhammo, mūlaṭṭhenupakārako;</gatha1>
    <gathalast line="203">Hetūti pana so dhammo, viññātabbo vibhāvinā.</gathalast>
    <hangnum line="204" number="542"></hangnum>
    <gatha1 line="205"> Lobho doso ca moho ca,</gatha1>
    <gatha2 line="206">Tathālobhādayo tayo;</gatha2>
    <gatha3 line="207">Chaḷeva hetuyo honti,</gatha3>
    <gathalast line="208">Jātito navadhā siyuṃ.</gathalast>
    <hangnum line="209" number="543"></hangnum>
    <gatha1 line="210"> Dhammānaṃ kusalādīnaṃ, kusalādittasādhako;</gatha1>
    <gathalast line="211">Mūlaṭṭhoti vadantevaṃ, eke ācariyā pana.</gathalast>
    <hangnum line="212" number="544"></hangnum>
    <gatha1 line="213"> Evaṃ <pageBreak edition="Pali Text Society" number="0.0059" /><pageBreak edition="Vipassana Research Institut" number="0.0073" /> sante tu hetūnaṃ, taṃsamuṭṭhānarūpisu;</gatha1>
    <gathalast line="214">Hetupaccayatā neva, sampajjati kadācipi.</gathalast>
    <hangnum line="215" number="545"></hangnum>
    <gatha1 line="216"> Na hi te pana rūpānaṃ, sādhenti kusalādikaṃ;</gatha1>
    <gathalast line="217">Na tesaṃ pana rūpānaṃ, paccayā na ca honti te.</gathalast>
    <hangnum line="218" number="546"></hangnum>
    <gatha1 line="219"> Tasmā <pageBreak edition="Myanmar" number="0.0079" /> hi kusalādīnaṃ, kusalādittasādhako;</gatha1>
    <gathalast line="220">Mūlaṭṭhoti na gantabbo, viññunā samayaññunā.</gathalast>
    <hangnum line="221" number="547"></hangnum>
    <gatha1 line="222"> Suppatiṭṭhitabhāvassa, sādhanenupakārako;</gatha1>
    <gathalast line="223">Mūlaṭṭhoti ca hetūnaṃ, viññātabbo vibhāvinā.</gathalast>
    <hangnum line="224" number="548"></hangnum>
    <gatha1 line="225"> Kusalākusalā hetū, kriyāhetū ca sabbaso;</gatha1>
    <gathalast line="226">Dhammānaṃ sampayuttānaṃ, taṃsamuṭṭhānarūpinaṃ.</gathalast>
    <hangnum line="227" number="549"></hangnum>
    <gatha1 line="228"> Hetupaccayataṃ yātā, pañcavokārabhūmiyaṃ;</gatha1>
    <gathalast line="229">Sampayuttānamevete, catuvokārabhūmiyaṃ.</gathalast>
    <hangnum line="230" number="550"></hangnum>
    <gatha1 line="231"> Kāme vipākahetūpi, kāmāvacarabhūmiyaṃ;</gatha1>
    <gathalast line="232">Attanā sampayuttānaṃ, paṭisandhikkhaṇe pana.</gathalast>
    <hangnum line="233" number="551"></hangnum>
    <gatha1 line="234"> Kaṭattārūpajātānaṃ, tatheva ca pavattiyaṃ;</gatha1>
    <gathalast line="235">Cittajānañca rūpānaṃ, hetupaccayataṃ gatā.</gathalast>
    <hangnum line="236" number="552"></hangnum>
    <gatha1 line="237"> Rūpe vipākahetu ca, rūpāvacarabhūmiyaṃ;</gatha1>
    <gathalast line="238">Tathā vuttappakārānaṃ, honti te hetupaccayā.</gathalast>
    <hangnum line="239" number="553"></hangnum>
    <gatha1 line="240"> Hetuyo pañcavokāre, lokuttaravipākajā;</gatha1>
    <gathalast line="241">Cittajānañca rūpānaṃ, sampayuttānameva ca.</gathalast>
    <hangnum line="242" number="554"></hangnum>
    <gatha1 line="243"> Te hetupaccayā honti, catuvokārabhūmiyaṃ;</gatha1>
    <gathalast line="244">Bhavanti sampayuttānaṃ, itare ca sabhūmiyaṃ.</gathalast>
    <hangnum line="245" number="555"></hangnum>
    <gatha1 line="246"> Hetuttho hetuyo ceva, hetupaccayasambhavo;</gatha1>
    <gathalast line="247">Evameva ca viññeyyo, sañjātasukhahetunā.</gathalast>
    <hangnum line="248" number="556"></hangnum>
    <gatha1 line="249"> Chando <pageBreak edition="Vipassana Research Institut" number="0.0074" /> cittañca vīriyaṃ, vīmaṃsā cāti satthunā;</gatha1>
    <gathalast line="250">Lokādhipatinā vuttā, catudhādhipatī siyuṃ.</gathalast>
    <hangnum line="251" number="557"></hangnum>
    <gatha1 line="252"> Chandaṃ <pageBreak edition="Myanmar" number="0.0080" /> tu jeṭṭhakaṃ katvā, chandaṃ katvā dhuraṃ pana;</gatha1>
    <gathalast line="253">Cittassuppattikālasmiṃ, chandādhipati nāmaso.</gathalast>
    <hangnum line="254" number="558"></hangnum>
    <gatha1 line="255"> Eseva ca nayo ñeyyo, sesesupi ca tīsupi;</gatha1>
    <gathalast line="256">Adhippatīti niddiṭṭho, jeṭṭhaṭṭhenupakārako.</gathalast>
    <hangnum line="257" number="559"></hangnum>
    <gatha1 line="258"> Sumatimativibodhanaṃ vicittaṃ,</gatha1>
    <gatha2 line="259">Kumatimatindhanapāvakaṃ padhānaṃ;</gatha2>
    <gatha3 line="260">Imamatimadhuraṃ avedi yo yo,</gatha3>
    <gathalast line="261">Jinavacanaṃ sakalaṃ avedi so so.</gathalast>
    <centered line="262">Iti abhidhammāvatāre pakiṇṇakaniddeso nāma</centered>
    <centered line="263">Aṭṭhamo paricchedo.</centered>
  </content>
</document>