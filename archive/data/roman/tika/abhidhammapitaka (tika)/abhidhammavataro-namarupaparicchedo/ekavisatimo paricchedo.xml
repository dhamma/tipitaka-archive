<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf62.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/ekavisatimo paricchedo.xml</archivePath>
    <baseFileName>ekavisatimo paricchedo</baseFileName>
    <titlePath>Ekavīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">Ekavīsatimo paricchedo</chapter>
    <subhead line="2">21. Uppattikathā</subhead>
    <hangnum line="3" number="797"></hangnum>
    <gatha1 line="4"> Aṭṭhavīsati rūpāni, kalāpā cekavīsati;</gatha1>
    <gathalast line="5">Vuttā cettāvatā tesaṃ, uppādo dāni niyyate.</gathalast>
    <hangnum line="6" number="798"></hangnum>
    <gatha1 line="7"> Aṇḍajā jalābujā ca, saṃsedajopapātikā;</gatha1>
    <gathalast line="8">Iccuppattipabhedena, catasso yoniyo matā.</gathalast>
    <hangnum line="9" number="799"></hangnum>
    <gatha1 line="10"> Bhummavajjesu devesu,</gatha1>
    <gatha2 line="11">Pete nijjhāmataṇhike;</gatha2>
    <gatha3 line="12">Nirayesu ca sambhoti,</gatha3>
    <gathalast line="13">Yonekāvopapātikā.</gathalast>
    <hangnum line="14" number="800"></hangnum>
    <gatha1 line="15"> Bhummadeve manussesu,</gatha1>
    <gatha2 line="16">Tiracchānāsure tathā;</gatha2>
    <gatha3 line="17">Petesu cāvasesesu,</gatha3>
    <gathalast line="18">Catassopi ca yoniyo.</gathalast>
    <hangnum line="19" number="801"></hangnum>
    <gatha1 line="20"> Tatthaṇḍajā jalābujā, gabbhaseyyasamuggamo;</gatha1>
    <gathalast line="21">Saṃsedajopapātikā, opapātikanāmakā.</gathalast>
    <hangnum line="22" number="802"></hangnum>
    <gatha1 line="23"> Tattha <pageBreak edition="Vipassana Research Institut" number="0.0078" /> sampuṇṇāyatano, gabbhaseyyasamuggamo;</gatha1>
    <gathalast line="24">Abhāvo dve sabhāvā ca, itthipumbhāvamissitā.</gathalast>
    <hangnum line="25" number="803"></hangnum>
    <gatha1 line="26"> Paripuṇṇāparipuṇṇo, opapātikanāmako;</gatha1>
    <gathalast line="27">Abhāvo dve sabhāvā ca, caturāpāyabhūmiyaṃ.</gathalast>
    <hangnum line="28" number="804"></hangnum>
    <gatha1 line="29"> Sampuṇṇāyatanoveso <pageBreak edition="Myanmar" number="0.0071" />,</gatha1>
    <gatha2 line="30">Kāme sugatiyaṃ pana;</gatha2>
    <gatha3 line="31">Ādikappe abhāvo ca,</gatha3>
    <gathalast line="32">Dve sabhāvā tato paraṃ.</gathalast>
    <hangnum line="33" number="805"></hangnum>
    <gatha1 line="34"> Aparipuṇṇāyatano, abhāvo ca mahaggate;</gatha1>
    <gathalast line="35">Iccevaṃ dasadhā honti, sabbā sandhisamuggamā.</gathalast>
    <hangnum line="36" number="806"></hangnum>
    <gatha1 line="37"> Tattheva dasadhā bhinne, attabhāvasamuggame;</gatha1>
    <gathalast line="38">Sandhiyañca pavatte ca, rūpuppattiṃ vibhāvaye.</gathalast>
    <hangnum line="39" number="807"></hangnum>
    <gatha1 line="40"> Tatthābhāvakasattānaṃ, gabbhaseyyasamuggame;</gatha1>
    <gathalast line="41">Kāyavatthuvasā dveva, dasakā honti kammajā.</gathalast>
    <hangnum line="42" number="808"></hangnum>
    <gatha1 line="43"> Rūpasantatisīsāni, dve ca rūpāni vīsati;</gatha1>
    <gathalast line="44">Agahītaggahaṇena, tatthekādasa niddise.</gathalast>
    <hangnum line="45" number="809"></hangnum>
    <gatha1 line="46"> Tato paraṃ pavattimhi, vaḍḍhamānassa jantuno;</gatha1>
    <gathalast line="47">Cakkhudasakādayo ca, cattāro honti sambhavā.</gathalast>
    <hangnum line="48" number="810"></hangnum>
    <gatha1 line="49"> Iccābhāvakasattānaṃ, chaḷevuttamakoṭiyā;</gatha1>
    <gathalast line="50">Heṭṭhimakoṭiyā dveva, gabbhaseyyasamuggame.</gathalast>
    <hangnum line="51" number="811"></hangnum>
    <gatha1 line="52"> Cakkhusotaghānavasā, tattha tidvekahīnakā;</gatha1>
    <gathalast line="53">Eko tayo tayo ceva, siyuṃticatupañcakā.</gathalast>
    <hangnum line="54" number="812"></hangnum>
    <gatha1 line="55"> Opapātikasaṅkhāte, abhāvakasamuggame;</gatha1>
    <gathalast line="56">Jivhākāyavatthuvasā, tayo heṭṭhimakoṭiyā.</gathalast>
    <hangnum line="57" number="813"></hangnum>
    <gatha1 line="58"> Uttamakoṭiyā <pageBreak edition="Vipassana Research Institut" number="0.0079" /> honti, chaḷevobhinnamantare;</gatha1>
    <gathalast line="59">Catukkapañcakā tattha, dvekahīnā tayo tayo.</gathalast>
    <hangnum line="60" number="814"></hangnum>
    <gatha1 line="61"> Chakkādayo abhāvānaṃ,</gatha1>
    <gatha2 line="62">Iccevaṃ pañcasaṅgahā;</gatha2>
    <gatha3 line="63">Eko tayo tayo ceko,</gatha3>
    <gathalast line="64">Ekoti ca yathākkamaṃ.</gathalast>
    <hangnum line="65" number="815"></hangnum>
    <gatha1 line="66"> Sabhāvakānaṃ <pageBreak edition="Myanmar" number="0.0072" /> dvinnampi, duvidhā sattakādayo;</gatha1>
    <gathalast line="67">Bhāvādikā yathāvuttā, navadhā navadhā siyuṃ.</gathalast>
    <hangnum line="68" number="816"></hangnum>
    <gatha1 line="69"> Sattevuttamato heṭṭhā, ticatukkā tadantare;</gatha1>
    <gathalast line="70">Catukkapañcakacchakkā, pañcachakkāpi ca dvidhā.</gathalast>
    <hangnum line="71" number="817"></hangnum>
    <gatha1 line="72"> Tiṇṇannampi vaseneva, sattakacchakkapañcakā;</gatha1>
    <gathalast line="73">Catukkatikadukkā ca, cha koṭṭhāsā yathārahaṃ.</gathalast>
    <hangnum line="74" number="818"></hangnum>
    <gatha1 line="75"> Dve satta ca nava pañca, tayo ceko yathākkamaṃ;</gatha1>
    <gathalast line="76">Rūpasantatisīsānaṃ, rāsayo sattavīsati.</gathalast>
    <hangnum line="77" number="819"></hangnum>
    <gatha1 line="78"> Kammajātā yathāyogaṃ, pavattanti khaṇe khaṇe;</gatha1>
    <gathalast line="79">Kāmāvacarasattānaṃ, paṭisandhipavattiyaṃ.</gathalast>
    <hangnum line="80" number="820"></hangnum>
    <gatha1 line="81"> Tattha santatisīsāni, rūpāni ca yathārahaṃ;</gatha1>
    <gathalast line="82">Pubbe vuttanayeneva, sabbatthāpi viniddise.</gathalast>
    <hangnum line="83" number="821"></hangnum>
    <gatha1 line="84"> Sītuṇhotusamaññātā,</gatha1>
    <gatha2 line="85">Tejodhātu ṭhitikkhaṇe;</gatha2>
    <gatha3 line="86">Bhūtā sandhikkhaṇe rūpaṃ,</gatha3>
    <gathalast line="87">Janeti utujaṭṭhakaṃ.</gathalast>
    <hangnum line="88" number="822"></hangnum>
    <gatha1 line="89"> Paṭisandhimatikkamma, cittaṃ cittajamaṭṭhakaṃ;</gatha1>
    <gathalast line="90">Bhavaṅgādimupādāya, janetuppattiyaṃ pana.</gathalast>
    <hangnum line="91" number="823"></hangnum>
    <gatha1 line="92"> Bhuttāhāro <pageBreak edition="Vipassana Research Institut" number="0.0080" /> ṭhitippatto, mātarā ca sayampi ca;</gatha1>
    <gathalast line="93">Sarīrānugato hutvā, janetāhārajaṭṭhakaṃ.</gathalast>
    <hangnum line="94" number="824"></hangnum>
    <gatha1 line="95"> Iti suddhaṭṭhakāni ca, tesamuṭṭhānikāpare;</gatha1>
    <gathalast line="96">Saddaviññattilahutā, sambhave sambhavanti ca.</gathalast>
    <hangnum line="97" number="825"></hangnum>
    <gatha1 line="98"> Itthaṃ catusamuṭṭhānā, kalāpā kāmabhūmiyaṃ;</gatha1>
    <gathalast line="99">Yāvajīvaṃ pavattanti, dīpajālāva santati.</gathalast>
    <hangnum line="100" number="826"></hangnum>
    <gatha1 line="101"> Cakkhusotavatthuvasā, dasakā ca tayo paraṃ;</gatha1>
    <gathalast line="102">Jīvitanavakañceva, rūpāvacarabhūmiyaṃ.</gathalast>
    <hangnum line="103" number="827"></hangnum>
    <gatha1 line="104"> Honti <pageBreak edition="Myanmar" number="0.0073" /> sandhipavattīsu, cattāro kammajā sadā;</gatha1>
    <gathalast line="105">Pubbe vuttanayeneva, pavatte utucittajā.</gathalast>
    <hangnum line="106" number="828"></hangnum>
    <gatha1 line="107"> Jīvitanavakañcekaṃ, paṭisandhipavattiyaṃ;</gatha1>
    <gathalast line="108">Pavatte utujañceti, dvedhāsaññīnamuddise.</gathalast>
    <hangnum line="109" number="829"></hangnum>
    <gatha1 line="110"> Iccuppattikamaṃ ñatvā, vibhāveyya tato paraṃ;</gatha1>
    <gathalast line="111">Kalāpānañca rūpānaṃ, sambhavāsambhavampi ca.</gathalast>
    <hangnum line="112" number="830"></hangnum>
    <gatha1 line="113"> Indriyabaddhasantāne, sabbe sambhonti sambhavā;</gatha1>
    <gathalast line="114">Kalāpā ceva rūpāni, tathā santatirāsayo.</gathalast>
    <hangnum line="115" number="831"></hangnum>
    <gatha1 line="116"> Bahiddhā matakāye ca, nopalabbhanti kammajā;</gatha1>
    <gathalast line="117">Cittojajā kalāpā ca, utujā lahutādayo.</gathalast>
    <hangnum line="118" number="832"></hangnum>
    <gatha1 line="119"> Tathā suddhaṭṭhakasadda-navakañcotu sabbathā;</gatha1>
    <gathalast line="120">Kalāpā tattha labbhanti, dve ca rūpāni uddise.</gathalast>
    <hangnum line="121" number="833"></hangnum>
    <gatha1 line="122"> Tesamuṭṭhānikā sabbe, kalāpā natthi sandhiyaṃ;</gatha1>
    <gathalast line="123">Uppādakāle sabbattha, jaratāniccatāpi ca.</gathalast>
    <hangnum line="124" number="834"></hangnum>
    <gatha1 line="125"> Kalāpā kammajā santi, jātirūpañca sandhiyaṃ;</gatha1>
    <gathalast line="126">Rūpāni ca kalāpā ca, sabbepi ca pavattiyaṃ.</gathalast>
    <hangnum line="127" number="835"></hangnum>
    <gatha1 line="128"> Santi <pageBreak edition="Vipassana Research Institut" number="0.0081" /> sabbāni rūpāni, kāmesu catusambhavā;</gatha1>
    <gathalast line="129">Jīvitanavakaṃ hitvā, kalāpā honti vīsati.</gathalast>
    <hangnum line="130" number="836"></hangnum>
    <gatha1 line="131"> Dasakesveva gahitaṃ, visuṃ kāme na labbhati;</gatha1>
    <gathalast line="132">Jīvitanavakaṃ nāma, rūpaloke visuṃ siyā.</gathalast>
    <hangnum line="133" number="837"></hangnum>
    <gatha1 line="134"> Āhārajakalāpā ca, bhāvā dve cādikappike;</gatha1>
    <gathalast line="135">Ādikāle na labbhanti, pacchā labbhanti kecipi.</gathalast>
    <hangnum line="136" number="838"></hangnum>
    <gatha1 line="137"> Ghānajivhākāyabhāva-dasakā rūpabhūmiyaṃ;</gatha1>
    <gathalast line="138">Āhārajakalāpā ca, na labbhanteva sabbathā.</gathalast>
    <hangnum line="139" number="839"></hangnum>
    <gatha1 line="140"> Cakkhusotavatthusaddā, kalāpā cittajāpi ca;</gatha1>
    <gathalast line="141">Asaññibhūmiyaṃ pubbe, vuttāpi ca na labbhare.</gathalast>
    <hangnum line="142" number="840"></hangnum>
    <gatha1 line="143"> Kalāpā <pageBreak edition="Myanmar" number="0.0074" /> satta rūpāni, pañca rūpesvasaññisu;</gatha1>
    <gathalast line="144">Natthekādasa rūpāni, kalāpekūnavīsati.</gathalast>
    <hangnum line="145" number="841"></hangnum>
    <gatha1 line="146"> Tasmā tevīsa rūpāni, kalāpā pana cuddasa;</gatha1>
    <gathalast line="147">Tesamuṭṭhānikā santi, rūpāvacarabhūmiyaṃ.</gathalast>
    <hangnum line="148" number="842"></hangnum>
    <gatha1 line="149"> Sattaraseva rūpāni, kalāpā dve dvisambhavā;</gatha1>
    <gathalast line="150">Asaññīnaṃ tu sambhonti, natthārūpesu kiñcipi.</gathalast>
    <hangnum line="151" number="843"></hangnum>
    <gatha1 line="152"> Uppattikkamamiccevaṃ, sambhavāsambhavampi ca;</gatha1>
    <gathalast line="153">Kalāpānañca rūpānaṃ, yathāyogaṃ vibhāvayeti.</gathalast>
    <centered line="154">Iti rūpavibhāge uppattikathā niṭṭhitā.</centered>
    <centered line="155">Ekavīsatimo paricchedo.</centered>
  </content>
</document>