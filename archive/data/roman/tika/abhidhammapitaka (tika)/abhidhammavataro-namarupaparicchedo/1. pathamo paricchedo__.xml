<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf73.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/1. pathamo paricchedo__.xml</archivePath>
    <baseFileName>1. pathamo paricchedo__</baseFileName>
    <titlePath>1. Paṭhamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">1. Paṭhamo paricchedo</chapter>
    <subhead line="2">Rūpasaṅkhepo</subhead>
    <hangnum line="3" number="3"></hangnum>
    <gatha1 line="4"><bold>Saccāni</bold><pageBreak edition="V" number="0.0002" /> paramatthañca, sammutiñcāti dve tahiṃ;</gatha1>
    <gathalast line="5">Thaddhabhāvādinā ñeyyaṃ, saccaṃ taṃ <bold>paramatthakaṃ</bold>.</gathalast>
    <hangnum line="6" number="4"></hangnum>
    <gatha1 line="7"> Sannivesavisesādiñeyyaṃ <bold>sammuti</bold> taṃ dvayaṃ;</gatha1>
    <gathalast line="8">Bhāvasaṅketasiddhīnaṃ, tathattā saccamīritaṃ.</gathalast>
    <hangnum line="9" number="5"></hangnum>
    <gatha1 line="10"> Paramattho sanibbānapañcakkhandhettha rāsito;</gatha1>
    <gathalast line="11">Khandhattho ca samāsetvā, vuttotītādibhedanaṃ.</gathalast>
    <hangnum line="12" number="6"></hangnum>
    <gatha1 line="13"> Vedanādīsupekasmiṃ, khandhasaddo tu ruḷhiyā;</gatha1>
    <gathalast line="14">Samuddādekadese tu, samuddādiravo yathā.</gathalast>
    <hangnum line="15" number="7"></hangnum>
    <gatha1 line="16"> Tattha sītādiruppattā, <bold>rūpaṃ</bold> bhvāpānalānilaṃ;</gatha1>
    <gathalast line="17"><bold>Bhūtaṃ</bold> kathinadavatāpacanīraṇabhāvakaṃ.</gathalast>
    <hangnum line="18" number="8"></hangnum>
    <gatha1 line="19"> Cakkhu <pageBreak edition="M" number="0.0002" /> sotañca ghānañca, jivhā kāyo pabhā ravo;</gatha1>
    <gathalast line="20">Gandho rasojā itthī ca, pumā vatthu ca jīvitaṃ.</gathalast>
    <hangnum line="21" number="9"></hangnum>
    <gatha1 line="22"> Khaṃ jāti jaratā bhaṅgo, rūpassa lahutā tathā;</gatha1>
    <gathalast line="23">Mudukammaññatā kāyavacīviññatti <bold>bhūtikaṃ</bold>.</gathalast>
    <hangnum line="24" number="10"></hangnum>
    <gatha1 line="25"> Cakkhādī daṭṭhukāmādihetukammajabhūtikā;</gatha1>
    <gathalast line="26">Pasādā rūpasaddādī, cakkhuñāṇādigocarā.</gathalast>
    <hangnum line="27" number="11"></hangnum>
    <gatha1 line="28"> Ojā hi yāpanā itthipumaliṅgādihetukaṃ;</gatha1>
    <gathalast line="29">Bhāvadvayaṃ tu kāyaṃva, byāpi no sahavuttikaṃ.</gathalast>
    <hangnum line="30" number="12"></hangnum>
    <gatha1 line="31"> Nissayaṃ vatthu dhātūnaṃ, dvinnaṃ kammajapālanaṃ;</gatha1>
    <gathalast line="32">Jīvitaṃ uppalādīnaṃ, udakaṃva ṭhitikkhaṇe.</gathalast>
    <hangnum line="33" number="13"></hangnum>
    <gatha1 line="34"> Khaṃ <pageBreak edition="V" number="0.0003" /> rūpānaṃ paricchedo, jātiādittayaṃ pana;</gatha1>
    <gathalast line="35">Rūpanibbatti pāko ca, bhedo ceva yathākkamaṃ.</gathalast>
    <hangnum line="36" number="14"></hangnum>
    <gatha1 line="37"> Lahutādittayaṃ taṃ hi, rūpānaṃ kamato siyā;</gatha1>
    <gathalast line="38">Adandhathaddhatā cāpi, kāyakammānukūlatā.</gathalast>
    <hangnum line="39" number="15"></hangnum>
    <gatha1 line="40"> Abhikkamādijanakacittajassānilassa hi;</gatha1>
    <gathalast line="41">Vikāro kāyaviññatti, rūpatthambhādikāraṇaṃ.</gathalast>
    <hangnum line="42" number="16"></hangnum>
    <gatha1 line="43"> Vacībhedakacittena, bhūtabhūmivikāratā;</gatha1>
    <gathalast line="44">Vacīviññattupādinnaghaṭṭanasseva kāraṇaṃ.</gathalast>
    <hangnum line="45" number="17"></hangnum>
    <gatha1 line="46"> Rūpamabyākataṃ sabbaṃ, vippayuttamahetukaṃ;</gatha1>
    <gathalast line="47">Anālambaṃ parittādi, iti <bold>ekavidhaṃ</bold> naye.</gathalast>
    <hangnum line="48" number="18"></hangnum>
    <gatha1 line="49"> Ajjhattikāni cakkhādī, pañceteva pasādakā;</gatha1>
    <gathalast line="50">Vatthunā vatthu tāneva, dvārā viññattibhī saha.</gathalast>
    <hangnum line="51" number="19"></hangnum>
    <gatha1 line="52"> Sesaṃ bāvīsati cekavīsa vīsati bāhiraṃ;</gatha1>
    <gathalast line="53">Appasādamavatthuṃ ca, advārañca yathākkamaṃ.</gathalast>
    <hangnum line="54" number="20"></hangnum>
    <gatha1 line="55"> Pasādā pañca bhāvāyu, indriyanindriyetaraṃ;</gatha1>
    <gathalast line="56">Vināpaṃ ādito yāva, rasā thūlaṃ na cetaraṃ.</gathalast>
    <hangnum line="57" number="21"></hangnum>
    <gatha1 line="58"> Aṭṭhakaṃ <pageBreak edition="M" number="0.0003" /> avinibbhogaṃ, vaṇṇagandharasojakaṃ;</gatha1>
    <gathalast line="59">Bhūtaṃ taṃ tu vinibbhogamitaranti viniddise.</gathalast>
    <hangnum line="60" number="22"></hangnum>
    <gatha1 line="61"> Aṭṭhārasādito rūpā, nipphannaṃ tu na cetaraṃ;</gatha1>
    <gathalast line="62">Phoṭṭhabbamāpavajjaṃ tu, bhūtaṃ kāme na cetaraṃ.</gathalast>
    <hangnum line="63" number="23"></hangnum>
    <gatha1 line="64"> Sekkhasappaṭighāsekkhapaṭighaṃ dvayavajjitaṃ;</gatha1>
    <gathalast line="65">Vaṇṇaṃ taditaraṃ thūlaṃ, sukhumañceti taṃ <bold>tidhā</bold>.</gathalast>
    <hangnum line="66" number="24"></hangnum>
    <gatha1 line="67"> Kammajākammajaṃnevakammākammajato tidhā;</gatha1>
    <gathalast line="68">Cittojautujādīnaṃ, vasenāpi tidhā tathā.</gathalast>
    <hangnum line="69" number="25"></hangnum>
    <gatha1 line="70"> Diṭṭhaṃ <pageBreak edition="V" number="0.0004" /> sutaṃ mutañcāpi, viññātaṃ vata cetasā;</gatha1>
    <gathalast line="71">Ekamekañca pañcāpi, vīsati ca kamā siyuṃ.</gathalast>
    <hangnum line="72" number="26"></hangnum>
    <gatha1 line="73"> Hadayaṃ vatthu viññatti, dvāraṃ cakkhādipañcakaṃ;</gatha1>
    <gathalast line="74">Vatthu dvārañca sesāni, vatthu dvārañca no siyā.</gathalast>
    <hangnum line="75" number="27"></hangnum>
    <gatha1 line="76"> Nipphannaṃ rūparūpaṃ khaṃ, paricchedotha lakkhaṇaṃ;</gatha1>
    <gathalast line="77">Jātiādittayaṃ rūpaṃ, vikāro lahutādikaṃ.</gathalast>
    <hangnum line="78" number="28"></hangnum>
    <gatha1 line="79"> Yathā saṅkhatadhammānaṃ, lakkhaṇaṃ saṅkhataṃ tathā;</gatha1>
    <gathalast line="80">Paricchedādikaṃ rūpaṃ, tajjātimanatikkamā.</gathalast>
    <hangnum line="81" number="29"></hangnum>
    <gatha1 line="82"> Kammacittānalāhārapaccayānaṃ vasenidha;</gatha1>
    <gathalast line="83">Ñeyyā pavatti rūpassa, piṇḍānañca vasā kathaṃ.</gathalast>
    <hangnum line="84" number="30"></hangnum>
    <gatha1 line="85"><bold>Kammajaṃ</bold> sendriyaṃ vatthu, viññatti <bold>cittajā</bold> ravo;</gatha1>
    <gathalast line="86"><bold>Cittaggijo</bold> lahutādittayaṃ <bold>cittānalannajaṃ</bold>.</gathalast>
    <hangnum line="87" number="31"></hangnum>
    <gatha1 line="88"> Aṭṭhakaṃ jāti cākāso, <bold>catujā</bold> jaratā khayaṃ;</gatha1>
    <gathalast line="89"><bold>Kutoci neva jātaṃ</bold> tappākabhedaṃ hi taṃ dvayaṃ.</gathalast>
    <hangnum line="90" number="32"></hangnum>
    <gatha1 line="91"> Jātiyāpi na jātattaṃ, kutociṭṭhakathānayā;</gatha1>
    <gathalast line="92">Lakkhaṇābhāvato tassā, sati tasmiṃ na niṭṭhiti.</gathalast>
    <hangnum line="93" number="33"></hangnum>
    <gatha1 line="94"> Kammacittānalannehi, <bold>piṇḍā</bold> nava ca satta ca;</gatha1>
    <gathalast line="95">Cattāro dve ca viññeyyā, sajīve dve ajīvake.</gathalast>
    <hangnum line="96" number="34"></hangnum>
    <gatha1 line="97"> Aṭṭhakaṃ <pageBreak edition="M" number="0.0004" /> jīvitenāyunavakaṃ bhāvavatthunā;</gatha1>
    <gathalast line="98">Cakkhādī pañca dasakā, kalāpā <bold>nava kammajā</bold>.</gathalast>
    <hangnum line="99" number="35"></hangnum>
    <gatha1 line="100"> Suddhaṭṭhaviññattiyuttanavakopi ca dasako;</gatha1>
    <gathalast line="101">Suddhasaddena navako, lahutādidasekako.</gathalast>
    <hangnum line="102" number="36"></hangnum>
    <gatha1 line="103"> Viññattilahutādīhi, puna dvādasa terasa;</gatha1>
    <gathalast line="104"><bold>Cittajā</bold> iti viññeyyā, kalāpā <bold>satta vā cha vā</bold>.</gathalast>
    <hangnum line="105" number="37"></hangnum>
    <gatha1 line="106"> Suddhaṭṭhaṃ <pageBreak edition="V" number="0.0005" /> saddanavakaṃ, lahutādidasekakaṃ;</gatha1>
    <gathalast line="107">Saddenalahutādīhi, <bold>caturotujakaṇṇikā</bold>.</gathalast>
    <hangnum line="108" number="38"></hangnum>
    <gatha1 line="109"> Suddhaṭṭhalahutādīhi, <bold>annajā dve</bold>time nava;</gatha1>
    <gathalast line="110">Satta cattāri dve ceti, <bold>kalāpā vīsatī dvibhi</bold>.</gathalast>
    <hangnum line="111" number="39"></hangnum>
    <gatha1 line="112"> Tayaṭṭhakā ca cattāro, navakā dasakā nava;</gatha1>
    <gathalast line="113">Tayo dveko ca ekena, dasa dvīhi ca tīhi ca.</gathalast>
    <hangnum line="114" number="40"></hangnum>
    <gatha1 line="115"> Catunnampi ca dhātūnaṃ, adhikaṃsavasenidha;</gatha1>
    <gathalast line="116"><bold>Rūpabhedo</bold>tha viññeyyo, kammacittānalannajo.</gathalast>
    <hangnum line="117" number="41"></hangnum>
    <gatha1 line="118"> Kesādimatthaluṅgantā, pathavaṃsāti vīsati;</gatha1>
    <gathalast line="119">Pittādimuttakantā te, jalaṃsā dvādasīritā.</gathalast>
    <hangnum line="120" number="42"></hangnum>
    <gatha1 line="121"> Yena santappanaṃ yena, jīraṇaṃ dahanaṃ tathā;</gatha1>
    <gathalast line="122">Yenasitādipākoti, caturaṃsānalādhikā.</gathalast>
    <hangnum line="123" number="43"></hangnum>
    <gatha1 line="124"> Uddhādhogamakucchiṭṭhā, koṭṭhāseyyaṅgasāri ca;</gatha1>
    <gathalast line="125">Assāsoti ca viññeyyā, chaḷaṃsā vāyunissitā.</gathalast>
    <hangnum line="126" number="44"></hangnum>
    <gatha1 line="127"> Pubbamuttakarīsañcudariyaṃ caturotujā;</gatha1>
    <gathalast line="128">Kammā pācaggi cittamhā-ssāsoti chapi ekajā.</gathalast>
    <hangnum line="129" number="45"></hangnum>
    <gatha1 line="130"> Sedasiṅghānikassu ca, kheḷo cittotusambhavā;</gatha1>
    <gathalast line="131">Dvijā dvattiṃsa koṭṭhāsā, sesā eva catubbhavā.</gathalast>
    <hangnum line="132" number="46"></hangnum>
    <gatha1 line="133"> Ekajesvādicatūsu, utujā caturaṭṭhakā;</gatha1>
    <gathalast line="134">Jīvītanavako pācessāse cittabhavaṭṭhako.</gathalast>
    <hangnum line="135" number="47"></hangnum>
    <gatha1 line="136"> Dvijesu <pageBreak edition="M" number="0.0005" /> manatejehi, dve dve honti panaṭṭhakā;</gatha1>
    <gathalast line="137">Sesatejānilaṃsesu, ekekamhi tayo tayo.</gathalast>
    <hangnum line="138" number="48"></hangnum>
    <gatha1 line="139"> Aṭṭhakojamanaggīhi, honti aṭṭhasu kammato;</gatha1>
    <gathalast line="140">Aṭṭhāyunavakā evaṃ, ime aṭṭha catubbhavā.</gathalast>
    <hangnum line="141" number="49"></hangnum>
    <gatha1 line="142"> Catuvīsesu <pageBreak edition="V" number="0.0006" /> sesesu, catujesuṭṭhakā tayo;</gatha1>
    <gathalast line="143">Ekekamhi ca viññeyyā, piṇḍā cittānalannajā.</gathalast>
    <hangnum line="144" number="50"></hangnum>
    <gatha1 line="145"> Kammajā kāyabhāvavhā, dasakāpi siyuṃ tahiṃ;</gatha1>
    <gathalast line="146">Catuvīsesu aṃsesu, ekekamhi duve duve.</gathalast>
    <hangnum line="147" number="51"></hangnum>
    <gatha1 line="148"> Pañcāpi cakkhusotādī, padesadasakā puna;</gatha1>
    <gathalast line="149">Navakā saddasaṅkhātā, dveticcevaṃ kalāpato.</gathalast>
    <hangnum line="150" number="52"></hangnum>
    <gatha1 line="151"> Tepaññāsa dasekañca, navuttarasatāni ca;</gatha1>
    <gathalast line="152">Dasakā navakā ceva, aṭṭhakā ca siyuṃ kamā.</gathalast>
    <hangnum line="153" number="53"></hangnum>
    <gatha1 line="154"> Sekapañcasataṃ kāye, sahassaṃ taṃ pavattati;</gatha1>
    <gathalast line="155">Paripuṇṇindriye rūpaṃ, nipphannaṃ dhātubhedato.</gathalast>
    <hangnum line="156" number="54"></hangnum>
    <gatha1 line="157"> Cittuppāde siyuṃ rūpa-hetū kammādayo pana;</gatha1>
    <gathalast line="158">Ṭhiti na <bold>pāṭhe</bold> cittassa, na bhaṅge rūpasambhavo.</gathalast>
    <hangnum line="159" number="55"></hangnum>
    <gatha1 line="160"> ‘‘Aññathattaṃ ṭhitassā’’ti, vuttattāva ṭhitikkhaṇaṃ;</gatha1>
    <gathalast line="161">Atthīti ce pabandhena, ṭhiti tattha pavuccati.</gathalast>
    <hangnum line="162" number="56"></hangnum>
    <gatha1 line="163"> Atha vā tikkhaṇe kammaṃ, cittamattudayakkhaṇe;</gatha1>
    <gathalast line="164">Utuojāttano ṭhāne, rūpahetū bhavanti hi.</gathalast>
    <hangnum line="165" number="57"></hangnum>
    <gatha1 line="166"> Seyyassādikkhaṇe kāya-</gatha1>
    <gatha2 line="167">Bhāvavatthuvasā tayo;</gatha2>
    <gatha3 line="168">Dasakā hontibhāvissa,</gatha3>
    <gathalast line="169">Vinā bhāvaṃ duve siyuṃ.</gathalast>
    <hangnum line="170" number="58"></hangnum>
    <gatha1 line="171"> Tato <pageBreak edition="M" number="0.0006" /> parañca kammaggicittajā te ca piṇḍikā;</gatha1>
    <gathalast line="172">Aṭṭhakā ca duve pubbe, vuttavuttakkhaṇe vade.</gathalast>
    <hangnum line="173" number="59"></hangnum>
    <gatha1 line="174"> Kālenāhārajaṃ hoti, cakkhādidasakāni ca;</gatha1>
    <gathalast line="175">Catupaccayato rūpaṃ, sampiṇḍevaṃ pavattati.</gathalast>
    <hangnum line="176" number="60"></hangnum>
    <gatha1 line="177"> Taṃ <pageBreak edition="V" number="0.0007" /> sattarasacittāyu, vinā viññattilakkhaṇaṃ;</gatha1>
    <gathalast line="178">Santatāmaraṇā rūpaṃ, jarādiphalamāvahaṃ.</gathalast>
    <hangnum line="179" number="61"></hangnum>
    <gatha1 line="180"> Bhaṅgā sattarasuppāde, jāyate kammajaṃ na taṃ;</gatha1>
    <gathalast line="181">Taduddhaṃ jāyate tasmā, takkhayā maraṇaṃ bhave.</gathalast>
    <hangnum line="182" number="62"></hangnum>
    <gatha1 line="183"> Āyukammubhayesaṃ vā, khayena maraṇaṃ bhave;</gatha1>
    <gathalast line="184">Upakkamena vā kesañcupacchedakakammunā.</gathalast>
    <hangnum line="185" number="63"></hangnum>
    <gatha1 line="186"> Opapātikabhāvissa, dasakā satta kammajā;</gatha1>
    <gathalast line="187">Kāme ādo bhavantaggijāhi pubbeva bhūyate.</gathalast>
    <hangnum line="188" number="64"></hangnum>
    <gatha1 line="189"> Ādikappanarānañca, apāye andhakassa ca;</gatha1>
    <gathalast line="190">Badhirassāpi ādo cha, pubbevetarajā siyuṃ.</gathalast>
    <hangnum line="191" number="65"></hangnum>
    <gatha1 line="192"> Tatthevandhabadhirassa, pañca honti abhāvino;</gatha1>
    <gathalast line="193">Yuttiyā idha viññeyyā, pañca vā caturopi vā.</gathalast>
    <hangnum line="194" number="66"></hangnum>
    <gatha1 line="195"> Cakkhādittayahīnassa, caturova bhavantiti;</gatha1>
    <gathalast line="196">Vuttaṃ upaparikkhitvā, gahetabbaṃ vijānatā.</gathalast>
    <hangnum line="197" number="67"></hangnum>
    <gatha1 line="198"> Rūpe jīvitachakkañca, cakkhādisattakattayaṃ;</gatha1>
    <gathalast line="199">Pañca cha utucittehi, pañca chāsaññinaṃ bhave.</gathalast>
    <hangnum line="200" number="68"></hangnum>
    <gatha1 line="201"> Pañcadhātvādiniyamā, <bold>pāṭhe</bold> gandharasojanaṃ;</gatha1>
    <gathalast line="202">Nuppatti tattha bhūtānaṃ, aphoṭṭhabbapavattinaṃ.</gathalast>
    <hangnum line="203" number="69"></hangnum>
    <gatha1 line="204"> Thaddhuṇhīraṇabhāvova, natthi dhātvādikiccato;</gatha1>
    <gathalast line="205">Aññaṃ gandhādīnaṃ tesaṃ, takkiccenopaladdhito.</gathalast>
    <hangnum line="206" number="70"></hangnum>
    <gatha1 line="207"> Rūpe sappaṭighattādi, tattha ruppanatā viya;</gatha1>
    <gathalast line="208">Ghaṭṭanañca ravuppādassaññatthasseva hetutā.</gathalast>
    <hangnum line="209" number="71"></hangnum>
    <gatha1 line="210"> Icchitabbamimekantamevaṃ <pageBreak edition="M" number="0.0007" /> pāṭhāvirodhato;</gatha1>
    <gathalast line="211">Atha vā tehi viññeyyaṃ, dasakaṃ navakaṭṭhakaṃ.</gathalast>
    <hangnum line="212" number="72"></hangnum>
    <gatha1 line="213"> Sabbaṃ <pageBreak edition="V" number="0.0008" /> kāmabhave rūpaṃ, rūpe ekūnavīsati;</gatha1>
    <gathalast line="214">Asaññīnaṃ dasa gandharasojāhi ca brahmunaṃ.</gathalast>
    <centered line="215">Iti saccasaṅkhepe rūpasaṅkhepo nāma</centered>
    <centered line="216">Paṭhamo paricchedo.</centered>
  </content>
</document>