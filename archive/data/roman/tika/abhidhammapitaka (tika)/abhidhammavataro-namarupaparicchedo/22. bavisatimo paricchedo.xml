<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf22.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/22. bavisatimo paricchedo.xml</archivePath>
<title>22. Bāvīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</title>
</metadata>
<body>
<chapter line="1">22. Bāvīsatimo paricchedo</chapter>
<subhead line="2">Ñāṇadassanavisuddhiniddeso</subhead>
<hangnum line="3" number="1319"></hangnum>
<gatha1 line="4">Ito <pageBreak edition="P" number="0.0125" />paraṃ tu bhikkhussa, hoti gotrabhumānasaṃ;</gatha1>
<gathalast line="5">Āvajjaniyaṭhānattā, maggacittassa taṃ pana.</gathalast>
<hangnum line="6" number="1320"></hangnum>
<gatha1 line="7">Na cappaṭipadāñāṇa-dassanaṃ vā tatheva ca;</gatha1>
<gathalast line="8">Ñāṇadassanasuddhiṃ vā, bhajate na kudācanaṃ.</gathalast>
<hangnum line="9" number="1321"></hangnum>
<gatha1 line="10">Ubhinnamantarā etaṃ, abbohārikameva taṃ;</gatha1>
<gathalast line="11">Vipassanāya sotasmiṃ, patitattā vipassanā.</gathalast>
<hangnum line="12" number="1322"></hangnum>
<gatha1 line="13">Pothujjanikagottaṃ vā, abhibhuyya pavattito;</gatha1>
<gathalast line="14">Gottaṃ vuccati nibbānaṃ, tato bhavati gotrabhu.</gathalast>
<hangnum line="15" number="1323"></hangnum>
<gatha1 line="16">Ñāṇaṃ catūsu maggesu, <bold>ñāṇadassanasuddhikaṃ</bold>;</gatha1>
<gathalast line="17">Tattha taṃ paṭhamaṃ maggaṃ, sampādetuṃ panicchatā.</gathalast>
<hangnum line="18" number="1324"></hangnum>
<gatha1 line="19">Aññaṃ <pageBreak edition="M" number="0.0169" /><pageBreak edition="V" number="0.0164" />kiñcipi kātabbaṃ, bhikkhunā tena natthi taṃ;</gatha1>
<gathalast line="20">Yañhi tena ca kātabbaṃ, siyā taṃ katameva tu.</gathalast>
<hangnum line="21" number="1325"></hangnum>
<gatha1 line="22">Anulomāvasānañhi, sūraṃ tikkhaṃ vipassanaṃ;</gatha1>
<gathalast line="23">Uppādentena taṃ sabbaṃ, katameva ca yoginā.</gathalast>
<hangnum line="24" number="1326"></hangnum>
<gatha1 line="25">Tassānulomañāṇassa, ante tu animittakaṃ;</gatha1>
<gathalast line="26">Visaṅkhāraṃ nirodhañca, nibbānaṃ amataṃ padaṃ.</gathalast>
<hangnum line="27" number="1327"></hangnum>
<gatha1 line="28">Gocaraṃ kurumānaṃ taṃ, nibbānārammaṇe pana;</gatha1>
<gathalast line="29">Paṭhamāvajjanañceva, paṭhamābhogatāpi ca.</gathalast>
<hangnum line="30" number="1328"></hangnum>
<gatha1 line="31">Maggassānantarādīhi, paccayehi panacchahi;</gatha1>
<gathalast line="32">Tassa paccayabhāvañca, sādhayantaṃ tato pana.</gathalast>
<hangnum line="33" number="1329"></hangnum>
<gatha1 line="34">Vipassanāya muddhañhi, sikhāpattāya tāya taṃ;</gatha1>
<gathalast line="35">Uppajjati anāvattaṃ-rammaṇaṃ tassa gotrabhu.</gathalast>
<hangnum line="36" number="1330"></hangnum>
<gatha1 line="37">Ekenāvajjaneneva, ekissāyeva vīthiyā;</gatha1>
<gathalast line="38">Nānārammaṇatā cānu-lomagotrabhucetasaṃ.</gathalast>
<hangnum line="39" number="1331"></hangnum>
<gatha1 line="40">Ṭhatvā <pageBreak edition="P" number="0.0126" />āvajjanaṭṭhāne, tamanāvajjanampi ca;</gatha1>
<gathalast line="41">Maggassa pana taṃ saññaṃ, datvā viya nirujjhati.</gathalast>
<hangnum line="42" number="1332"></hangnum>
<gatha1 line="43">Maggopi tena taṃ dinnaṃ, amuñcitvāva sañhitaṃ;</gatha1>
<gathalast line="44">Taṃ ñāṇamanubandhanto, jāyate tadanantaraṃ.</gathalast>
<hangnum line="45" number="1333"></hangnum>
<gatha1 line="46">Kadācipi anibbiddhapubbaṃ maggo panesa hi;</gatha1>
<gathalast line="47">Lobhaṃ dosañca mohañca, viddhaṃsantova jāyati.</gathalast>
<hangnum line="48" number="1334"></hangnum>
<gatha1 line="49">Na kevalamayaṃ maggo, dosanāsanameva ca;</gatha1>
<gathalast line="50">Karoti atha khopāyadvārānipi pidheti ca.</gathalast>
<hangnum line="51" number="1335"></hangnum>
<gatha1 line="52">Anāmataggasaṃsāravaṭṭadukkhamahodadhiṃ;</gatha1>
<gathalast line="53">Apāramatighorañca, soseti ca asesato.</gathalast>
<hangnum line="54" number="1336"></hangnum>
<gatha1 line="55">Micchāmaggaṃ <pageBreak edition="M" number="0.0170" /><pageBreak edition="V" number="0.0165" />panaṭṭhaṅgaṃ, jāyamāno ca ujjhati;</gatha1>
<gathalast line="56">Sabbaverabhayānettha, niccaṃ vūpasameti ca.</gathalast>
<hangnum line="57" number="1337"></hangnum>
<gatha1 line="58">Buddhassorasaputtattaṃ, upaneti nayaṃ pana;</gatha1>
<gathalast line="59">Ānisaṃse anekepi, pavattayati yogino.</gathalast>
<hangnum line="60" number="1338"></hangnum>
<gatha1 line="61">Dāyakenānisaṃsānaṃ, anekesamanena ca;</gatha1>
<gathalast line="62">Ādimaggena saṃyuttaṃ, ñāṇanti <bold>ñāṇadassanaṃ</bold>.</gathalast>
<centered line="63">Paṭhamamaggañāṇaṃ.</centered>
<hangnum line="64" number="1339"></hangnum>
<gatha1 line="65">Tassevānantaraṃ tassa, vipākā dvepi tīṇi vā;</gatha1>
<gathalast line="66">Phalacittāni jāyante, na jāyante tato paraṃ.</gathalast>
<hangnum line="67" number="1340"></hangnum>
<gatha1 line="68">Keci ekañca dve tīṇi, cattārīti vadanti tu;</gatha1>
<gathalast line="69">Na panetaṃ gahetabbaṃ, ajānitvā vadanti te.</gathalast>
<hangnum line="70" number="1341"></hangnum>
<gatha1 line="71">Ekassāsevanaṃ natthi, tasmā dve anulomakā;</gatha1>
<gathalast line="72">Tehi āsevanaṃ laddhā, tatiyaṃ hoti gotrabhu.</gathalast>
<hangnum line="73" number="1342"></hangnum>
<gatha1 line="74">Catutthaṃ maggacittaṃ tu,</gatha1>
<gatha2 line="75">Tasmā tīṇi phalāni hi;</gatha2>
<gatha3 line="76">Anulomā tayo honti,</gatha3>
<gathalast line="77">Catutthaṃ hoti gotrabhu.</gathalast>
<hangnum line="78" number="1343"></hangnum>
<gatha1 line="79">Pañcamaṃ maggacittañca, phalāni dve tato pana;</gatha1>
<gathalast line="80">Sattacittaparamāva, ekāvajjanavīthi hi.</gathalast>
<hangnum line="81" number="1344"></hangnum>
<gatha1 line="82">Ettāvatā paneso hi, <bold>sotāpanno</bold>ti vuccati;</gatha1>
<gathalast line="83">Phalassa pariyosāne, bhavaṅgottaraṇaṃ siyā.</gathalast>
<hangnum line="84" number="1345"></hangnum>
<gatha1 line="85">Tato bhavaṅgaṃ chinditvā, maggapekkhanahetukaṃ;</gatha1>
<gathalast line="86">Uppajjati manodvāre, āvajjanamano pana.</gathalast>
<hangnum line="87" number="1346"></hangnum>
<gatha1 line="88">Tasmiṃ <pageBreak edition="M" number="0.0171" /><pageBreak edition="V" number="0.0166" />niruddhe maggassa, paccavekkhaṇasaññitā;</gatha1>
<gathalast line="89">Javanāni hi jāyante, satteva paṭipāṭiyā.</gathalast>
<hangnum line="90" number="1347"></hangnum>
<gatha1 line="91">Eseva ca nayo ñeyyo, phalādīnampi pekkhane;</gatha1>
<gathalast line="92">Paccavekkhaṇañāṇāni, bhavantekūnavīsati.</gathalast>
<hangnum line="93" number="1348"></hangnum>
<gatha1 line="94">Maggo <pageBreak edition="P" number="0.0127" />phalaṃ pahīnā ca, kilesā avasiṭṭhakā;</gatha1>
<gathalast line="95">Nibbānañceti pañcete, paccavekkhaṇabhūmiyo.</gathalast>
<hangnum line="96" number="1349"></hangnum>
<gatha1 line="97">Evaṃ so paccavekkhitvā, sotāpannopapattiyā;</gatha1>
<gathalast line="98">Yogamārabhate dhīro, dutiyāya ca bhūmiyā.</gathalast>
<hangnum line="99" number="1350"></hangnum>
<gatha1 line="100">Khandhapañcakasaṅkhātaṃ, taṃ saṅkhāragataṃ puna;</gatha1>
<gathalast line="101">Aniccaṃ dukkhamanattāti, ñāṇena parimajjati.</gathalast>
<hangnum line="102" number="1351"></hangnum>
<gatha1 line="103">Tato vipassanāvīthi-mogāhati ca tāvade;</gatha1>
<gathalast line="104">Tassevaṃ paṭipannassa, heṭṭhā vuttanayena tu.</gathalast>
<hangnum line="105" number="1352"></hangnum>
<gatha1 line="106">Tato saṅkhārupekkhāya, avasāne tatheva ca;</gatha1>
<gathalast line="107">Ekāvajjanavārasmiṃ, gotrabhussa anantaraṃ.</gathalast>
<hangnum line="108" number="1353"></hangnum>
<gatha1 line="109">Byāpādakāmarāgānaṃ, tanubhāvaṃ tu sādhayaṃ;</gatha1>
<gathalast line="110"><bold>Sakadāgāmimaggo</bold>yaṃ, jāyate dutiyo pana.</gathalast>
<centered line="111">Dutiyamaggañāṇaṃ.</centered>
<hangnum line="112" number="1354"></hangnum>
<gatha1 line="113">Imassāpi ca ñāṇassa, heṭṭhā vuttanayenidha;</gatha1>
<gathalast line="114">Phalacittāni ñeyyāni, viññunā dvepi tīṇi vā.</gathalast>
<hangnum line="115" number="1355"></hangnum>
<gatha1 line="116">Ettāvatā paneso hi, <bold>sakadāgāmi</bold>nāmayaṃ;</gatha1>
<gathalast line="117">Sakideva imaṃ lokaṃ, āgantvāntakaro bhave.</gathalast>
<hangnum line="118" number="1356"></hangnum>
<gatha1 line="119">Heṭṭhā vuttanayeneva, pañcadhā paccavekkhaṇaṃ;</gatha1>
<gathalast line="120">Evaṃ so paccavekkhitvā, sakadāgāmipattiyā.</gathalast>
<hangnum line="121" number="1357"></hangnum>
<gatha1 line="122">Yogamārabhate <pageBreak edition="M" number="0.0172" /><pageBreak edition="V" number="0.0167" />dhīro, tatiyāya ca bhūmiyā;</gatha1>
<gathalast line="123">Byāpādakāmarāgānaṃ, pahānāya ca paṇḍito.</gathalast>
<hangnum line="124" number="1358"></hangnum>
<gatha1 line="125">Khandhapañcakasaṅkhātaṃ, taṃ saṅkhāragataṃ pana;</gatha1>
<gathalast line="126">Aniccaṃ dukkhamanattāti, ñāṇena parimajjati.</gathalast>
<hangnum line="127" number="1359"></hangnum>
<gatha1 line="128">Tato vipassanāvīthi-mogāhati ca tāvade;</gatha1>
<gathalast line="129">Tassevaṃ paṭipannassa, heṭṭhā vuttanayena tu.</gathalast>
<hangnum line="130" number="1360"></hangnum>
<gatha1 line="131">Tato saṅkhārupekkhāya, avasāne tatheva ca;</gatha1>
<gathalast line="132">Ekāvajjanavīthimhi, gotrabhussa anantaraṃ.</gathalast>
<hangnum line="133" number="1361"></hangnum>
<gatha1 line="134">Byāpādakāmarāgānaṃ, mūlaghātaṃ tu sādhayaṃ;</gatha1>
<gathalast line="135">Tassā<bold>nāgāmimaggo</bold>yaṃ, jāyate tatiyo pana.</gathalast>
<centered line="136">Tatiyamaggañāṇaṃ.</centered>
<hangnum line="137" number="1362"></hangnum>
<gatha1 line="138">Imassāpi ca ñāṇassa, heṭṭhā vuttanayenidha;</gatha1>
<gathalast line="139">Pavatti phalacittānaṃ, veditabbā vibhāvinā.</gathalast>
<hangnum line="140" number="1363"></hangnum>
<gatha1 line="141">Ettāvatā panesopi, hoti<bold>nāgāmi</bold>nāmayaṃ;</gatha1>
<gathalast line="142">Tattheva parinibbāyī, anāvattisabhāvato.</gathalast>
<hangnum line="143" number="1364"></hangnum>
<gatha1 line="144">Heṭṭhā <pageBreak edition="P" number="0.0128" />vuttanayeneva, pañcadhā paccavekkhaṇaṃ;</gatha1>
<gathalast line="145">Evaṃ so paccavekkhitvā, <bold>anāgāmi</bold>riyasāvako.</gathalast>
<hangnum line="146" number="1365"></hangnum>
<gatha1 line="147">Yogamārabhate dhīro, catutthāya ca bhūmiyā;</gatha1>
<gathalast line="148">Pattiyārūparāgādi-pahānāya ca paṇḍito.</gathalast>
<hangnum line="149" number="1366"></hangnum>
<gatha1 line="150">Tatheva saṅkhāragataṃ, aniccādivasena so;</gatha1>
<gathalast line="151">Parivattati ñāṇena, tatheva parimajjati.</gathalast>
<hangnum line="152" number="1367"></hangnum>
<gatha1 line="153">Tato vipassanāvīthi-mogāhati ca tāvade;</gatha1>
<gathalast line="154">Tassevaṃ paṭipannassa, heṭṭhā vuttanayena tu.</gathalast>
<hangnum line="155" number="1368"></hangnum>
<gatha1 line="156">Tato <pageBreak edition="M" number="0.0173" /><pageBreak edition="V" number="0.0168" />saṅkhārupekkhāya, avasāne tatheva ca;</gatha1>
<gathalast line="157">Ekāvajjanavārasmiṃ, gotrabhussa anantaraṃ.</gathalast>
<hangnum line="158" number="1369"></hangnum>
<gatha1 line="159">Tassā<bold>rahattamaggo</bold>yaṃ,</gatha1>
<gatha2 line="160">Jāyate tu tato paraṃ;</gatha2>
<gatha3 line="161">Rūparāgādidosānaṃ,</gatha3>
<gathalast line="162">Viddhaṃsāya karo pana.</gathalast>
<centered line="163">Catutthamaggañāṇaṃ.</centered>
<hangnum line="164" number="1370"></hangnum>
<gatha1 line="165">Imassāpi ca ñāṇassa, heṭṭhā vuttanayenidha;</gatha1>
<gathalast line="166">Pavatti phalacittānaṃ, veditabbā vibhāvinā.</gathalast>
<hangnum line="167" number="1371"></hangnum>
<gatha1 line="168">Ettāvatā paneso hi,</gatha1>
<gatha2 line="169"><bold>Arahā</bold>nāma aṭṭhamo;</gatha2>
<gatha3 line="170">Ariyo puggalo hoti,</gatha3>
<gathalast line="171">Mahākhīṇāsavo ayaṃ.</gathalast>
<hangnum line="172" number="1372"></hangnum>
<gatha1 line="173">Anuppattasadattho ca,</gatha1>
<gatha2 line="174">Khīṇasaṃyojano muni;</gatha2>
<gatha3 line="175">Sadevakassa lokassa,</gatha3>
<gathalast line="176">Dakkhiṇeyyo anuttaro.</gathalast>
<hangnum line="177" number="1373"></hangnum>
<gatha1 line="178">Ettāvatā catassopi, <bold>ñāṇadassanasuddhiyo</bold>;</gatha1>
<gathalast line="179">Hitatthāya ca bhikkhūnaṃ, saṅkhepeneva dassitā.</gathalast>
<hangnum line="180" number="1374"></hangnum>
<gatha1 line="181">Saddhena sammā pana bhāvanīyā,</gatha1>
<gatha2 line="182">Ariyāya paññāya ca bhāvanāya;</gatha2>
<gatha3 line="183">Visuddhikāmena tapodhanena,</gatha3>
<gathalast line="184">Bhavakkhayaṃ patthayatā budhena.</gathalast>
<centered line="185">Iti abhidhammāvatāre ñāṇadassanavisuddhiniddeso nāma</centered>
<centered line="186">Bāvīsatimo paricchedo.</centered>
</body>
</document>