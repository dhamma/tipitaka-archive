<?xml version="1.0"?>
<document>
<metadata>
<normativeSource>http://tipitaka.org/romn/cscd/abh06t.nrf49.xml</normativeSource>
<archivePath>roman/tika/abhidhammapitaka (tika)/abhidhammavataro-namarupaparicchedo/atthamo paricchedo.xml</archivePath>
<titlePath>Aṭṭhamo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
</metadata>
<body>
<chapter line="1">Aṭṭhamo paricchedo</chapter>
<title line="2">2. Cetasikavibhāgo</title>
<subhead line="3">8. Cetasikasampayogakathā</subhead>
<hangnum line="4" number="286"></hangnum>
<gatha1 line="5"> Iti cittavidhiṃ ñatvā, dvepaññāsa vibhāvinā;</gatha1>
<gathalast line="6">Ñeyyā cetasi sambhūtā, dhammā cetasikā kathaṃ.</gathalast>
<hangnum line="7" number="287"></hangnum>
<gatha1 line="8"> Phasso ca vedanā saññā, cetanekaggatā tathā;</gatha1>
<gathalast line="9">Jīvitaṃ manasikāro, satta sādhāraṇā ime.</gathalast>
<hangnum line="10" number="288"></hangnum>
<gatha1 line="11"> Vitakko ca vicāro ca, pīti ca vīriyaṃ tathā;</gatha1>
<gathalast line="12">Chando ca adhimokkho ca, cha pakiṇṇakanāmakā.</gathalast>
<hangnum line="13" number="289"></hangnum>
<gatha1 line="14"> Puññāpuññesu pākesu, kriyāsu ca yathārahaṃ;</gatha1>
<gathalast line="15">Mānasesu pavattanti, vippakiṇṇā pakiṇṇakā.</gathalast>
<hangnum line="16" number="290"></hangnum>
<gatha1 line="17"> Saddhā <pageBreak edition="M" number="0.0026" /> satindriyañceva, hirottappabaladvayaṃ;</gatha1>
<gathalast line="18">Alobho ca adoso ca, paññā majjhattatāpi ca.</gathalast>
<hangnum line="19" number="291"></hangnum>
<gatha1 line="20"> Aṭṭhete <pageBreak edition="V" number="0.0029" /> uttamā nāma, dhammā uttamasādhanā;</gatha1>
<gathalast line="21">Nivajjāti pavuccanti, yugaḷā cha tatopare.</gathalast>
<hangnum line="22" number="292"></hangnum>
<gatha1 line="23"> Passaddhi kāyacittānaṃ, lahutā mudutā tathā;</gatha1>
<gathalast line="24">Kammaññatā ca pāguñña-tā ca ujukatāti ca.</gathalast>
<hangnum line="25" number="293"></hangnum>
<gatha1 line="26"> Appamaññādvayaṃ nāma, karuṇāmuditā siyuṃ;</gatha1>
<gathalast line="27">Sammāvācā ca kammantā-jīvā ca viratittayaṃ.</gathalast>
<hangnum line="28" number="294"></hangnum>
<gatha1 line="29"> Pañcavīsa paniccete, anavajjā yathārahaṃ;</gatha1>
<gathalast line="30">Pāpāhetukamuttesu, anavajjesu jāyare.</gathalast>
<hangnum line="31" number="295"></hangnum>
<gatha1 line="32"> Lobho doso ca moho ca,</gatha1>
<gatha2 line="33">Māno diṭṭhi ca saṃsayo;</gatha2>
<gatha3 line="34">Thinamiddhañca uddhaccaṃ,</gatha3>
<gathalast line="35">Kukkuccañca tathā dasa.</gathalast>
<hangnum line="36" number="296"></hangnum>
<gatha1 line="37"> Ahirīkamanottappaṃ, issā macchariyanti ca;</gatha1>
<gathalast line="38">Honti cuddasa sāvajjā, sāvajjesveva sambhavā.</gathalast>
<hangnum line="39" number="297"></hangnum>
<gatha1 line="40"> Dvepaññāsa catuddhevaṃ, dhammā cetasikā ṭhitā;</gatha1>
<gathalast line="41">Tesaṃ dāni pavakkhāmi, sampayogañca saṅgahaṃ.</gathalast>
<hangnum line="42" number="298"></hangnum>
<gatha1 line="43"> Satta sādhāraṇā sabba-cittasādhāraṇā tato;</gatha1>
<gathalast line="44">Cittena saddhi aṭṭhannaṃ, vippayogo na katthaci.</gathalast>
<hangnum line="45" number="299"></hangnum>
<gatha1 line="46"> Vitakko pañcaviññāṇaṃ, dutiyādivivajjite;</gatha1>
<gathalast line="47">Vicāropi ca tattheva, tatiyādivivajjite.</gathalast>
<hangnum line="48" number="300"></hangnum>
<gatha1 line="49"> Somanassayute pīti-catutthajjhānavajjite;</gatha1>
<gathalast line="50">Vīriyaṃ paṭhamāvajja-vipākāhetuvajjite.</gathalast>
<hangnum line="51" number="301"></hangnum>
<gatha1 line="52"> Chando sambhoti sabbattha, momūhāhetuvajjite;</gatha1>
<gathalast line="53">Adhimokkho vicikicchā-pañcaviññāṇavajjite.</gathalast>
<hangnum line="54" number="302"></hangnum>
<gatha1 line="55"> Chasaṭṭhi <pageBreak edition="M" number="0.0027" /><pageBreak edition="V" number="0.0030" /> pañcapaññāsa, sattati ceva soḷasa;</gatha1>
<gathalast line="56">Vīsatekādasevātha, pakiṇṇakavivajjitā.</gathalast>
<hangnum line="57" number="303"></hangnum>
<gatha1 line="58"> Mānasā pañcapaññāsa, savitakkā chasaṭṭhi ca;</gatha1>
<gathalast line="59">Savicārekapaññāsa, sappītikamanā tathā.</gathalast>
<hangnum line="60" number="304"></hangnum>
<gatha1 line="61"> Tesattati savīriyā, sachandekūnasattati;</gatha1>
<gathalast line="62">Sādhimokkhā pavuccanti, aṭṭhasattati mānasā.</gathalast>
<hangnum line="63" number="305"></hangnum>
<gatha1 line="64"> Paññāppamaññāviratī, hitvā ekūnasaṭṭhisu;</gatha1>
<gathalast line="65">Pāpāhetukamuttesu, saddhādekūnavīsati.</gathalast>
<hangnum line="66" number="306"></hangnum>
<gatha1 line="67"> Dvihetukāhetupāpavajjitesu samāsato;</gatha1>
<gathalast line="68">Paññā tu jāyate sattacattālīsesu sabbathā.</gathalast>
<hangnum line="69" number="307"></hangnum>
<gatha1 line="70"> Mahākriyākāmapuñña-rūpajjhānesu jāyare;</gatha1>
<gathalast line="71">Appamaññāṭṭhavīsesu, hitvā jhānaṃ tu pañcamaṃ.</gathalast>
<hangnum line="72" number="308"></hangnum>
<gatha1 line="73"> Lokuttaresu sabbattha, saheva viratittayaṃ;</gatha1>
<gathalast line="74">Kāmapuññesu sambhoti, yathāsambhavato visuṃ.</gathalast>
<hangnum line="75" number="309"></hangnum>
<gatha1 line="76"> Viratīappamaññāsu, pañcasvapi yathārahaṃ;</gatha1>
<gathalast line="77">Kadācideva sambhoti, ekekova na cekato.</gathalast>
<hangnum line="78" number="310"></hangnum>
<gatha1 line="79"> Ahirīkamanottappaṃ, mohauddhaccameva ca;</gatha1>
<gathalast line="80">Pāpasādhāraṇā nāma, cattāro pāpasambhavā.</gathalast>
<hangnum line="81" number="311"></hangnum>
<gatha1 line="82"> Lobho ca lobhamūlesu, diṭṭhiyuttesu diṭṭhi ca;</gatha1>
<gathalast line="83">Māno diṭṭhiviyuttesu, diṭṭhimānā na cekato.</gathalast>
<hangnum line="84" number="312"></hangnum>
<gatha1 line="85"> Dosamūlesu doso ca, issā macchariyaṃ tathā;</gatha1>
<gathalast line="86">Kukkuccamiti cattāro, vicikicchā tu kaṅkhite.</gathalast>
<hangnum line="87" number="313"></hangnum>
<gatha1 line="88"> Saheva thinamiddhaṃ tu, sasaṅkhāresu pañcasu;</gatha1>
<gathalast line="89">Iti cuddasa sāvajjā, sāvajjesveva nicchitā.</gathalast>
<hangnum line="90" number="314"></hangnum>
<gatha1 line="91"> Māno <pageBreak edition="M" number="0.0028" /><pageBreak edition="V" number="0.0031" /> ca thinamiddhañca, saha vātha visuṃ na vā;</gatha1>
<gathalast line="92">Issāmaccherakukkuccā, aññamaññaṃ visuṃ na vāti.</gathalast>
<centered line="93">Iti cetasikavibhāge cetasikasampayogakathā niṭṭhitā.</centered>
<centered line="94">Aṭṭhamo paricchedo.</centered>
</body>
</document>