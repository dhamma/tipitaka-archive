<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf21.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/21. ekavisatimo paricchedo.xml</archivePath>
    <baseFileName>21. ekavisatimo paricchedo</baseFileName>
    <titlePath>21. Ekavīsatimo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">21. Ekavīsatimo paricchedo</chapter>
    <subhead line="2">Paṭipadāñāṇadassanavisuddhiniddeso</subhead>
    <hangnum line="3" number="1298"></hangnum>
    <gatha1 line="4"> Aṭṭhañāṇavaseneva <pageBreak edition="P" number="0.0123" />, sikhāpakkā vipassanā;</gatha1>
    <gathalast line="5">Navamaṃ <bold>paṭipadāñāṇa-dassana</bold>nti pavuccati.</gathalast>
    <hangnum line="6" number="1299"></hangnum>
    <gatha1 line="7"> Aṭṭha ñāṇāni nāmettha, veditabbāni viññunā;</gatha1>
    <gathalast line="8">Upaklesavinimuttaṃ, ñāṇaṃ suvisadaṃ pana.</gathalast>
    <hangnum line="9" number="1300"></hangnum>
    <gatha1 line="10"> Udayabbaye ca bhaṅge ca, bhaye ādīnave tathā;</gatha1>
    <gathalast line="11">Nibbidāpassanāñāṇaṃ, ñāṇaṃ muccitukamyatā.</gathalast>
    <hangnum line="12" number="1301"></hangnum>
    <gatha1 line="13"> Paṭisaṅkhā ca saṅkhāre, upekkhāñāṇamaṭṭhamaṃ;</gatha1>
    <gathalast line="14">Imāni aṭṭha ñāṇāni, navamaṃ saccānulomakaṃ.</gathalast>
    <hangnum line="15" number="1302"></hangnum>
    <gatha1 line="16"> Saccānulomañāṇanti <pageBreak edition="M" number="0.0167" />, anulomaṃ pavuccati;</gatha1>
    <gathalast line="17">Taṃ sampādetukāmena, yogāvacarabhikkhunā.</gathalast>
    <hangnum line="18" number="1303"></hangnum>
    <gatha1 line="19"> Udayabbayañāṇaṃ taṃ, ādiṃ katvā panaṭṭhasu;</gatha1>
    <gathalast line="20">Etesu pana ñāṇesu, yogo karaṇiyo pana.</gathalast>
    <hangnum line="21" number="1304"></hangnum>
    <gatha1 line="22"> Yathānukkamato <pageBreak edition="V" number="0.0162" /> tassa, tesu ñāṇesu aṭṭhasu;</gatha1>
    <gathalast line="23">Aniccādivaseneva, yogaṃ katvā ṭhitassa hi.</gathalast>
    <hangnum line="24" number="1305"></hangnum>
    <gatha1 line="25"> Aniccaṃ dukkhamanattāti, saṅkhāre anupassato;</gatha1>
    <gathalast line="26">Aṭṭhannaṃ pana ñāṇānaṃ, vasena pana yogino.</gathalast>
    <hangnum line="27" number="1306"></hangnum>
    <gatha1 line="28"> Vipassanā sikhāpattā, hoti vuṭṭhānagāminī;</gatha1>
    <gathalast line="29"><bold>Saccānulomañāṇa</bold>nti, ayameva pavuccati.</gathalast>
    <hangnum line="30" number="1307"></hangnum>
    <gatha1 line="31"> Saṅkhārupekkhāñāṇaṃ taṃ, āsevantassa yogino;</gatha1>
    <gathalast line="32">Idāni tassa maggo ca, samuppajjissatīti hi.</gathalast>
    <hangnum line="33" number="1308"></hangnum>
    <gatha1 line="34"> Saṅkhārupekkhā saṅkhāre, aniccā dukkhāti vā tathā;</gatha1>
    <gathalast line="35">Sammasitvā bhavaṅgaṃ tu, puna votarateva sā.</gathalast>
    <hangnum line="36" number="1309"></hangnum>
    <gatha1 line="37"> Bhavaṅgānantaraṃ saṅkhāru-pekkhāgatanayena tu;</gatha1>
    <gathalast line="38">Aniccādivaseneva, saṅkhāre pana gocaraṃ.</gathalast>
    <hangnum line="39" number="1310"></hangnum>
    <gatha1 line="40"> Kurumānaṃ manodvāre, jāyatāvajjanaṃ tato;</gatha1>
    <gathalast line="41">Bhavaṅgāvaṭṭanaṃ katvā, jātassānantaraṃ pana.</gathalast>
    <hangnum line="42" number="1311"></hangnum>
    <gatha1 line="43"> Saṅkhāre <pageBreak edition="P" number="0.0124" /> gocaraṃ katvā, paṭhamaṃ javanamānasaṃ;</gatha1>
    <gathalast line="44">Uppajjatīti taṃ cittaṃ, <bold>parikamma</bold>nti vuccati.</gathalast>
    <hangnum line="45" number="1312"></hangnum>
    <gatha1 line="46"> Tadanantaramevaññaṃ, saṅkhārārammaṇaṃ puna;</gatha1>
    <gathalast line="47">Dutiyaṃ javanaṃ hoti, <bold>upacāra</bold>nti taṃ mataṃ.</gathalast>
    <hangnum line="48" number="1313"></hangnum>
    <gatha1 line="49"> Tadanantaraṃ taṃ hoti, tathā saṅkhāragocaraṃ;</gatha1>
    <gathalast line="50">Tatiyaṃ javanacittaṃ, <bold>anuloma</bold>nti saññitaṃ.</gathalast>
    <hangnum line="51" number="1314"></hangnum>
    <gatha1 line="52"> Purimānaṃ panaṭṭhannaṃ, ñāṇānaṃ anulomato;</gatha1>
    <gathalast line="53">Bodhipakkhiyadhammānaṃ, uddhañca anulomato.</gathalast>
    <hangnum line="54" number="1315"></hangnum>
    <gatha1 line="55"> Teneva <pageBreak edition="M" number="0.0168" /> taṃ hi saccānulomañāṇaṃ pavuccati;</gatha1>
    <gathalast line="56">Idaṃ hi pana saccānu-lomañāṇaṃ mahesinā.</gathalast>
    <hangnum line="57" number="1316"></hangnum>
    <gatha1 line="58"> ‘‘Vuṭṭhānagāminīyā <pageBreak edition="V" number="0.0163" /> hi, pariyosāna’’nti bhāsitaṃ;</gatha1>
    <gathalast line="59">Ñeyyaṃ sabbapakārena, pariyosānanti <bold>gotrabhu</bold>.</gathalast>
    <hangnum line="60" number="1317"></hangnum>
    <gatha1 line="61"> Itinekehi nāmehi, kittitāyā mahesinā;</gatha1>
    <gathalast line="62">Vuṭṭhānagāminī santā, parisuddhā vipassanā.</gathalast>
    <hangnum line="63" number="1318"></hangnum>
    <gatha1 line="64"> Vuṭṭhātukāmo saṃsāradukkhapaṅkā mahabbhayā;</gatha1>
    <gathalast line="65">Kareyya satataṃ tattha, yogaṃ paṇḍitajātiko.</gathalast>
    <centered line="66">Iti abhidhammāvatāre paṭipadāñāṇadassanavisuddhiniddeso nāma</centered>
    <centered line="67">Ekavīsatimo paricchedo.</centered>
  </content>
</document>