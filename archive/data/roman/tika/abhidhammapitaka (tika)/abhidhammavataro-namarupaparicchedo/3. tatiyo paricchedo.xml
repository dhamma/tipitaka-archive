<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/abh06t.nrf3.xml</normativeSource>
    <archivePath>roman/tika/abhidhammapitaka (tika)/abhidhammavataro-namarupaparicchedo/3. tatiyo paricchedo.xml</archivePath>
    <baseFileName>3. tatiyo paricchedo</baseFileName>
    <titlePath>3. Tatiyo paricchedo - Abhidhammāvatāro-nāmarūpaparicchedo - Abhidhammapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">3. Tatiyo paricchedo</chapter>
    <subhead line="2">Cetasikavibhāganiddeso</subhead>
    <hangnum line="3" number="89"></hangnum>
    <gatha1 line="4"> Sabbe <pageBreak edition="P" number="0.0029" /><pageBreak edition="V" number="0.0031" /> cetasikā vuttā, buddhenādiccabandhunā;</gatha1>
    <gathalast line="5">Nāmasāmaññatoyeva, dvepaññāsa bhavanti te.</gathalast>
    <paragraph line="6">Seyyathidaṃ – phasso vedanā saññā cetanā vitakko vicāro pīti cittekaggatā vīriyaṃ jīvitaṃ chando adhimokkho manasikāro tatramajjhattatā saddhā sati hirī ottappaṃ alobho adoso amoho kāyappassaddhiādīni cha yugāni, tisso viratiyo, karuṇā muditā lobho doso moho uddhaccaṃ māno diṭṭhi issā macchariyaṃ kukkuccaṃ thinaṃ middhaṃ vicikicchā ahirikaṃ anottappañcāti.</paragraph>
    <hangnum line="7" number="90"></hangnum>
    <gatha1 line="8"> Catupaññāsadhā <pageBreak edition="M" number="0.0036" /> kāme, rūpe pañcadaseritā;</gatha1>
    <gathalast line="9">Te honti dvādasārūpe, cattālīsamanāsavā.</gathalast>
    <hangnum line="10" number="91"></hangnum>
    <gatha1 line="11"> Ekavīsasataṃ sabbe, cittuppādā samāsato;</gatha1>
    <gathalast line="12">Etesu tesamuppattiṃ, uddharitvā panekakaṃ.</gathalast>
    <hangnum line="13" number="92"></hangnum>
    <gatha1 line="14"> Phassādīnaṃ tu dhammānaṃ, pavakkhāmi ito paraṃ;</gatha1>
    <gathalast line="15">Pāṭavatthāya bhikkhūnaṃ, cittacetasikesvahaṃ.</gathalast>
    <hangnum line="16" number="93"></hangnum>
    <gatha1 line="17"> Ekaggatā manakkāro, jīvitaṃ phassapañcakaṃ;</gatha1>
    <gathalast line="18">Aṭṭhete avinibbhogā, ekuppādā sahakkhayā.</gathalast>
    <hangnum line="19" number="94"></hangnum>
    <gatha1 line="20"> Phasso ca vedanā saññā, cetanā jīvitindriyaṃ;</gatha1>
    <gathalast line="21">Ekaggatā manakkāro, sabbasādhāraṇā ime.</gathalast>
    <hangnum line="22" number="95"></hangnum>
    <gatha1 line="23"> Vitakko pañcapaññāsa-cittesu samudīrito;</gatha1>
    <gathalast line="24">Cāro chasaṭṭhicittesu, jāyate natthi saṃsayo.</gathalast>
    <hangnum line="25" number="96"></hangnum>
    <gatha1 line="26"> Ekapaññāsacittesu <pageBreak edition="V" number="0.0032" />, pīti tesaṭṭhiyā sukhaṃ;</gatha1>
    <gathalast line="27">Upekkhā pañcapaññāsa-citte dukkhaṃ tu tīsu hi.</gathalast>
    <hangnum line="28" number="97"></hangnum>
    <gatha1 line="29"> Hoti dvāsaṭṭhicittesu, somanassindriyaṃ pana;</gatha1>
    <gathalast line="30">Dukkhindriyaṃ panekasmiṃ, tathekamhi sukhindriyaṃ.</gathalast>
    <hangnum line="31" number="98"></hangnum>
    <gatha1 line="32"> Pañcuttarasate <pageBreak edition="P" number="0.0030" /> citte, vīriyaṃ āha nāyako;</gatha1>
    <gathalast line="33">Catuttarasate citte, samādhindriyamabravi.</gathalast>
    <hangnum line="34" number="99"></hangnum>
    <gatha1 line="35"> Sabbāhetukacittāni, ṭhapetvā cekahetuke;</gatha1>
    <gathalast line="36">Ekuttarasate citte, chandassuppattimuddise.</gathalast>
    <hangnum line="37" number="100"></hangnum>
    <gatha1 line="38"> Ṭhapetvā dasa viññāṇe, vicikicchāyutampi ca;</gatha1>
    <gathalast line="39">Dasuttarasate citte, adhimokkho udīrito.</gathalast>
    <hangnum line="40" number="101"></hangnum>
    <gatha1 line="41"> Saddhā <pageBreak edition="M" number="0.0037" /> sati hirottappaṃ, alobhādosamajjhatā;</gatha1>
    <gathalast line="42">Chaḷeva yugaḷā cāti, dhammā ekūnavīsati.</gathalast>
    <hangnum line="43" number="102"></hangnum>
    <gatha1 line="44"> Ekanavutiyā citte, jāyanti niyatā ime;</gatha1>
    <gathalast line="45">Ahetukesu cittesu, apuññesu na jāyare.</gathalast>
    <hangnum line="46" number="103"></hangnum>
    <gatha1 line="47"> Ekūnāsītiyā citte, paññā jāyati sabbadā;</gatha1>
    <gathalast line="48">Aṭṭhavīsatiyā citte, karuṇāmuditā siyuṃ.</gathalast>
    <hangnum line="49" number="104"></hangnum>
    <gatha1 line="50"> Kāmāvacarapuññesu, sabbalokuttaresu ca;</gatha1>
    <gathalast line="51">Cattālīsavidhe citte, sāṭṭhake viratittayaṃ.</gathalast>
    <hangnum line="52" number="105"></hangnum>
    <gatha1 line="53"> Saddhā sati hirottappaṃ, alobhādittayampi ca;</gatha1>
    <gathalast line="54">Yugaḷāni cha majjhattaṃ, karuṇāmuditāpi ca.</gathalast>
    <hangnum line="55" number="106"></hangnum>
    <gatha1 line="56"> Tathā viratiyo tisso, sabbe te pañcavīsati;</gatha1>
    <gathalast line="57">Kusalābyākatā cāpi, kusalena pakāsitā.</gathalast>
    <hangnum line="58" number="107"></hangnum>
    <gatha1 line="59"> Ahirīkamanottappaṃ, moho uddhaccameva ca;</gatha1>
    <gathalast line="60">Dvādasāpuññacittesu, niyatāyeva jāyare.</gathalast>
    <hangnum line="61" number="108"></hangnum>
    <gatha1 line="62"> Lobho <pageBreak edition="V" number="0.0033" /> doso ca moho ca, māno diṭṭhi ca saṃsayo;</gatha1>
    <gathalast line="63">Middhamuddhaccakukkuccaṃ, thinaṃ macchariyampi ca.</gathalast>
    <hangnum line="64" number="109"></hangnum>
    <gatha1 line="65"> Ahirīkamanottappaṃ, issā ca domanassakaṃ;</gatha1>
    <gathalast line="66">Ete akusalā vuttā, ekantena mahesinā.</gathalast>
    <hangnum line="67" number="110"></hangnum>
    <gatha1 line="68"> Lobho aṭṭhasu niddiṭṭho, vuttā catūsu diṭṭhitu;</gatha1>
    <gathalast line="69">Māno diṭṭhiviyuttesu, dosodvīsveva jāyate.</gathalast>
    <hangnum line="70" number="111"></hangnum>
    <gatha1 line="71"> Issāmaccherakukkuccā, dvīsu jāyanti no saha;</gatha1>
    <gathalast line="72">Vicikicchā panekasmiṃ, thinamiddhaṃ tu pañcasu.</gathalast>
    <hangnum line="73" number="112"></hangnum>
    <gatha1 line="74"> Phasso <pageBreak edition="M" number="0.0038" /> ca vedanā saññā, cetanā jīvitaṃ mano;</gatha1>
    <gathalast line="75">Vitakko ca vicāro ca, pīti vīriyasamādhi ca.</gathalast>
    <hangnum line="76" number="113"></hangnum>
    <gatha1 line="77"> Chando cevādhimokkho ca, manasikāro ca cuddasa;</gatha1>
    <gathalast line="78">Kusalākusalā ceva, honti abyākatāpi ca.</gathalast>
    <hangnum line="79" number="114"></hangnum>
    <gatha1 line="80"> Ekūnatiṃsacittesu, jhānaṃ pañcaṅgikaṃ mataṃ;</gatha1>
    <gathalast line="81">Catujhānaṅgayuttāni, sattatiṃsāti niddise.</gathalast>
    <hangnum line="82" number="115"></hangnum>
    <gatha1 line="83"> Ekādasavidhaṃ cittaṃ, tivaṅgikamudīritaṃ;</gatha1>
    <gathalast line="84">Catutiṃsavidhaṃ cittaṃ, duvaṅgikamudīritaṃ.</gathalast>
    <hangnum line="85" number="116"></hangnum>
    <gatha1 line="86"> Sabhāvenāvitakkesu <pageBreak edition="P" number="0.0031" />, jhānaṅgāni na uddhare;</gatha1>
    <gathalast line="87">Sabbāhetukacittesu, maggaṅgāni na uddhare.</gathalast>
    <hangnum line="88" number="117"></hangnum>
    <gatha1 line="89"> Tīṇi soḷasacittesu, indriyāni vade budho;</gatha1>
    <gathalast line="90">Ekasmiṃ pana cattāri, pañca terasasuddhare.</gathalast>
    <hangnum line="91" number="118"></hangnum>
    <gatha1 line="92"> Satta dvādasacittesu, indriyāni jinobravi;</gatha1>
    <gathalast line="93">Ekenūnesu aṭṭheva, cattālīsamanesu ca.</gathalast>
    <hangnum line="94" number="119"></hangnum>
    <gatha1 line="95"> Cattālīsāya <pageBreak edition="V" number="0.0034" /> cittesu, navakaṃ nāyakobravi;</gatha1>
    <gathalast line="96">Evaṃ indriyayogopi, veditabbo vibhāvinā.</gathalast>
    <hangnum line="97" number="120"></hangnum>
    <gatha1 line="98"> Amaggaṅgāni nāmettha, aṭṭhārasa ahetukā;</gatha1>
    <gathalast line="99">Jhānaṅgāni na vijjanti, viññāṇesu dvipañcasu.</gathalast>
    <hangnum line="100" number="121"></hangnum>
    <gatha1 line="101"> Ekaṃ cittaṃ dumaggaṅgaṃ, timaggaṅgāni sattasu;</gatha1>
    <gathalast line="102">Cattālīsāya cittesu, maggo so caturaṅgiko.</gathalast>
    <hangnum line="103" number="122"></hangnum>
    <gatha1 line="104"> Pañcaddasasu cittesu, maggo pañcaṅgiko mato;</gatha1>
    <gathalast line="105">Vutto dvattiṃsacittesu, maggo sattaṅgikopi ca.</gathalast>
    <hangnum line="106" number="123"></hangnum>
    <gatha1 line="107"> Maggo <pageBreak edition="M" number="0.0039" /> aṭṭhasu cittesu, mato aṭṭhaṅgikoti hi;</gatha1>
    <gathalast line="108">Evaṃ tu sabbacittesu, maggaṅgāni samuddhare.</gathalast>
    <hangnum line="109" number="124"></hangnum>
    <gatha1 line="110"> Balāni dve dvicittesu, ekasmiṃ tīṇi dīpaye;</gatha1>
    <gathalast line="111">Ekādasasu cattāri, cha dvādasasu niddise.</gathalast>
    <hangnum line="112" number="125"></hangnum>
    <gatha1 line="113"> Ekūnāsītiyā satta, soḷasevābalāni tu;</gatha1>
    <gathalast line="114">Cittamevaṃ tu viññeyyaṃ, sabalaṃ abalampi ca.</gathalast>
    <hangnum line="115" number="126"></hangnum>
    <gatha1 line="116"> Jhānaṅgamaggaṅgabalindriyāni,</gatha1>
    <gatha2 line="117">Cittesu jāyanti hi yesu yāni;</gatha2>
    <gatha3 line="118">Mayā samāsena samuddharitvā,</gatha3>
    <gathalast line="119">Vuttāni sabbānipi tāni tesu.</gathalast>
    <centered line="120">Iti abhidhammāvatāre cetasikavibhāganiddeso nāma</centered>
    <centered line="121">Tatiyo paricchedo.</centered>
  </content>
</document>