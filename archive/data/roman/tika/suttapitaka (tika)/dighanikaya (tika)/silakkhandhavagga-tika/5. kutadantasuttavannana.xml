<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0101t.tik5.xml</normativeSource>
    <archivePath>roman/tika/suttapitaka (tika)/dighanikaya (tika)/silakkhandhavagga-tika/5. kutadantasuttavannana.xml</archivePath>
    <baseFileName>5. kutadantasuttavannana</baseFileName>
    <titlePath>5. Kūṭadantasuttavaṇṇanā - Sīlakkhandhavagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">5. Kūṭadantasuttavaṇṇanā</chapter>
    <paragraph line="2" number="323"><bold>Purimasuttadvaye</bold>ti <pageBreak edition="Myanmar" number="1.0322" /><pageBreak edition="Vipassana Research Institut" number="1.0285" /><pageBreak edition="Pali Text Society" number="1.0420" /> ambaṭṭhasoṇadaṇḍasuttadvaye. <bold>Vuttanayamevā</bold>ti yaṃ tattha āgatasadisaṃ idhāgataṃ taṃ atthavaṇṇanato vuttanayameva, tattha vuttanayeneva veditabbanti attho. ‘‘Taruṇo ambarukkho ambalaṭṭhikā’’ti (dī. ni. aṭṭha. 1.2) brahmajālasuttavaṇṇanāyaṃ vuttanti āha <bold>‘‘ambalaṭṭhikā brahmajāle vuttasadisāvā’’</bold>ti.</paragraph>
    <paragraph line="3">Yaññāvāṭaṃ sampādetvā mahāyaññaṃ uddissa saviññāṇakāni, aviññāṇakāni ca yaññūpakaraṇāni upaṭṭhapitānīti vuttaṃ pāḷiyaṃ ‘‘mahāyañño upakkhaṭo’’ti, taṃ upakkharaṇaṃ tesaṃ tathāsajjananti āha <bold>‘‘upakkhaṭoti sajjito’’</bold>ti. <bold>Vacchatarasatānī</bold>ti yuvabhāvappattāni balavavacchasatāni, te pana vacchā eva honti, na dammā balibaddā cāti āha <bold>‘‘vacchasatānī’’</bold>ti. <bold>Ete</bold>ti usabhādayo urabbhapariyosānā. <bold>Anekesa</bold>nti anekajātikānaṃ. Saṅkhyāvasena anekatā sattasataggahaṇeneva paricchinnā. <bold>Migapakkhīna</bold>nti mahiṃsarurupasadakuruṅgagokaṇṇamigānañceva morakapiñjaratittirakapotādipakkhīnañca.</paragraph>
    <paragraph line="4" number="328"> Yaññasaṅkhātassa puññassa yo saṃkileso, tassa nivāraṇato <pageBreak edition="Pali Text Society" number="1.0421" /> nisedhanato <bold>vidhā</bold> vuccanti vippaṭisāravinodanā. Tato eva tā taṃ puññābhisandaṃ avicchinditvā ṭhapentīti <bold>‘‘ṭhapanā’’</bold>ti vuttā. Tāsaṃ pana yaññassa ādimajjhapariyosānavasena tīsu kālesu pavattiyā yañño tiṭṭhapanoti āha <bold>‘‘tiṭṭhapananti attho’’</bold>ti. Parikkharonti abhisaṅkharontīti <bold>parikkhārā,</bold> parivārāti vuttaṃ. <bold>‘‘Soḷasaparikkhāranti soḷasaparivāra’’</bold>nti.</paragraph>
    <subhead line="5">Mahāvijitarājayaññakathāvaṇṇanā</subhead>
    <paragraph line="6" number="336"><bold>Pubbacarita</bold>nti attano purimajātisambhūtaṃ bodhisambhārabhūtaṃ puññacariyaṃ. Tathā hissa <pageBreak edition="Vipassana Research Institut" number="1.0286" /> anugāminova nidhissa thāvaro nidhi nidassito. Aḍḍhatā nāma vibhavasampannatā, sā taṃ taṃ upādāyupādāya vuccatīti āha <bold>‘‘yo koci attano santakena vibhavena aḍḍho hotī’’</bold>ti <pageBreak edition="Myanmar" number="1.0323" />. Tathā mahaddhanatāpīti taṃ ukkaṃsagataṃ dassetuṃ <bold>‘‘mahatā aparimāṇasaṅkhyena dhanena samannāgato’’</bold>ti vuttaṃ. Bhuñjitabbato paribhuñjitabbato visesato kāmā <bold>bhogo</bold> nāmāti āha <bold>‘‘pañcakāmaguṇavasenā’’</bold>ti. <bold>Piṇḍapiṇḍavasenā</bold>ti bhājanālaṅkārādivibhāgaṃ ahutvā kevalaṃ khaṇḍakhaṇḍavasena.</paragraph>
    <paragraph line="7"><bold>Māsakādī</bold>ti <bold>ādi</bold>-saddena thālakādiṃ saṅgaṇhāti. <bold>Bhājanādī</bold>ti <bold>ādi</bold>-saddena vatthaseyyāvasathādiṃ saṅgaṇhāti. Suvaṇṇarajatamaṇimuttāveḷuriyavajirapavāḷāni <bold>‘‘sattaratanānī’’</bold>ti vadanti. Sālivīhiādi <bold>pubbaṇṇaṃ</bold> purakkhataṃsassaphalanti katvā. Tabbipariyāyato muggamāsādi <bold>aparaṇṇaṃ. Devasikaṃ…pe… vasenā</bold>ti divase divase paribhuñjitabbadātabbavaḍḍhetabbādividhinā parivattanakadhanadhaññavasena.</paragraph>
    <paragraph line="8">Koṭṭhaṃ vuccati dhaññassa āṭhapanaṭṭhānaṃ, koṭṭhabhūtaṃ agāraṃ <bold>koṭṭhāgāraṃ</bold> tenāha <bold>‘‘dhaññena…pe… gāro cā’’</bold>ti. Evaṃ <pageBreak edition="Pali Text Society" number="1.0422" /> sāragabbhaṃ ‘‘koso’’ti, dhaññassa āṭhapanaṭṭhānañca ‘‘koṭṭhāgāra’’nti dassetvā idāni tato aññathā taṃ dassetuṃ <bold>‘‘atha vā’’</bold>tiādi vuttaṃ. Tattha yathā asino tikkhabhāvaparihārato paricchado ‘‘koso’’ti vuccati, evaṃ rañño tikkhabhāvapariharaṇattā caturaṅginī senā ‘‘koso’’ti āha <bold>‘‘catubbidho koso hatthī assā rathā pattī’’</bold>ti. <bold>‘‘Vatthakoṭṭhāgāraggahaṇeneva</bold> sabbassāpi bhaṇḍaṭṭhapanaṭṭhānassa gahitattā tividhaṃ koṭṭhāgāranti vuttaṃ. <bold>‘‘Idaṃ evaṃ bahu’’</bold>ntiādi rājā tamatthaṃ jānantova bhaṇḍāgārikena kathāpetvā parisāya nissaddabhāvāpādanatthañca āha evaṃ me pakatikkhobho na bhavissatīti.</paragraph>
    <paragraph line="9" number="337-8"><bold>Brāhmaṇo cintesi</bold> janapadassa anupaddavatthañceva yaññassa ca cirānupavattanatthañca, tenāha <bold>‘‘ayaṃ rājā’’</bold>tiādi.</paragraph>
    <paragraph line="10">Sattānaṃ hitassa sukhassa ca vidūsanato ahitassa dukkhassa ca āvahanato corā eva kaṇṭakā, tehi <bold>corakaṇṭakehi.</bold> Yathā gāmavāsīnaṃ ghātā gāmaghātā, evaṃ panthikānaṃ duhanā vibādhanā <bold>panthaduhanā. Adhammakārī</bold>ti dhammato apetassa ayuttassa karaṇasīlo, attano vijite janapadādīnaṃ tato anatthato tāyanena khattiyo <pageBreak edition="Myanmar" number="1.0324" /> yo khattadhammo, tassa vā akaraṇasīloti attho. Dassavo eva khīlasadisattā <bold>dassukhīlaṃ.</bold> Yathā hi khette khīlaṃ kasanādīnaṃ sukhappavattiṃ <pageBreak edition="Vipassana Research Institut" number="1.0287" />, mūlasantānena sassassa buddhiñca vibandhati, evaṃ dassavo rajje rājāṇāya sukhappavattiṃ, mūlaviruḷhiyā janapadānaṃ <pageBreak edition="Pali Text Society" number="1.0423" /> paribuddhiñca vibandhanti. Tena vuttaṃ ‘‘dassavo eva khīlasadisattā dassukhīla’’nti. <bold>Vadha</bold>-saddo hiṃsanatthopi hotīti vuttaṃ <bold>‘‘māraṇena vā koṭṭanena vā’’</bold>ti. <bold>Addubandhanādinā</bold>ti <bold>ādi</bold>-saddena rajjubandhanasaṅkhalikabandhanādiṃ saṅgaṇhāti. <bold>Jāniyā</bold>ti dhanajāniyā, tenāha <bold>‘‘sataṃ gaṇhathā’’</bold>tiādi. <bold>Pañcasikhamuṇḍakaraṇa</bold>nti kākapakkhakaraṇaṃ. <bold>Gomayasiñcana</bold>nti sīse chakaṇodakāvasecanaṃ. <bold>Kudaṇḍakabandhana</bold>nti gaddulabandhanaṃ. <bold>Evamādīnī</bold>ti <bold>ādi</bold>-saddena khuramuṇḍaṃ karitvā bhasmapuṭapothanādiṃ saṅgaṇhāti. <bold>Ūhanissāmī</bold>ti uddharissāmi, apanessāmīti attho. <bold>Ussahantī</bold>ti pubbe tattha kataparicayatāya ussāhaṃ kātuṃ sakkonti. <bold>Anuppadetū</bold>ti anu anu padetu, tenāha <bold>‘‘dinne appahonte’’</bold>tiādi. Sakkhikaraṇapaṇṇāropanāni vaḍḍhiyā saha vā vinā vā puna gahetukāmassa, idha pana taṃ natthīti āha <bold>‘‘sakkhiṃ akatvā’’</bold>tiādi, tenāha <bold>‘‘mūlacchejjavasenā’’</bold>ti. Pakārato bhaṇḍāni ābharati sambharati paricayati etenāti <bold>pābhataṃ,</bold> bhaṇḍamūlaṃ.</paragraph>
    <paragraph line="11">Divase divase dātabbabhattaṃ <bold>devasikabhattaṃ.</bold> ‘‘Anumāsaṃ, anuposatha’’ntiādinā dātabbaṃ vetanaṃ <bold>māsikādiparibbayaṃ.</bold> Tassa tassa kulānurūpena kammānurūpena sūrabhāvānurūpenāti paccekaṃ anurūpa-saddo yojetabbo. Senāpaccādi <bold>ṭhānantaraṃ.</bold> Sakakammapasutattā <pageBreak edition="Pali Text Society" number="1.0424" />, anupaddavattā ca <bold>dhanadhaññānaṃ rāsiko</bold> rāsikārabhūto. <bold>Khemena ṭhitā</bold>ti anupaddavena pavattā, tenāha <bold>‘‘abhayā’’</bold>ti, kutocipi bhayarahitāti attho.</paragraph>
    <subhead line="12">Catuparikkhāravaṇṇanā</subhead>
    <paragraph line="13" number="339"> Tasmiṃ tasmiṃ kicce anuyanti anuvattantīti anuyantā, anuyantā eva <bold>ānuyantā</bold> yathā ‘‘anubhāvo eva ānubhāvo’’ti. <bold>Assā</bold>ti rañño. <bold>Te</bold>ti ānuyantakhattiyādayo. <bold>Attamanā na bhavissanti</bold> ‘‘amhe ettha bahi karotī’’ti. Nibandhavipulāgamo gāmo <bold>nigamo,</bold> vivaḍḍhitamahāāyo <pageBreak edition="Myanmar" number="1.0325" /> mahāgāmoti attho. <bold>Janapada</bold>-saddo heṭṭhā vuttattho eva. Channaṃ pakatīnaṃ vasena rañño hitasukhābhibuddhi, tadekadesā ca ānuyantādayoti vuttaṃ <bold>‘‘yaṃ tumhākaṃ anujānanaṃ mama bhaveyya dīgharattaṃ hitāya sukhāyā’’</bold>ti.</paragraph>
    <paragraph line="14">Amā saha bhavanti kiccesūti <bold>amaccā,</bold> rajjakiccavosāsanakā. Te pana rañño piyā, sahapavattanakā ca hontīti āha <bold>‘‘piyasahāyakā’’</bold>ti. Rañño parisati bhavāti <bold>pārisajjā</bold><pageBreak edition="Vipassana Research Institut" number="1.0288" />, te pana keti āha <bold>‘‘sesā āṇattikarā’’</bold>ti, yathāvuttaānuyantakhattiyādī hi avasesā rañño āṇākarāti attho. Satipi deyyadhamme ānubhāvasampattiyā, parivārasampattiyā ca abhāve tādisaṃ dātuṃ na sakkā, vuḍḍhakāle <pageBreak edition="Pali Text Society" number="1.0425" /> ca tādisānampi rājūnaṃ tadubhayaṃ hāyatevāti āha <bold>‘‘mahallakakāle…pe… na sakkā’’</bold>ti. <bold>Anumatiyā</bold>ti anujānanena, <bold>pakkhā</bold>ti sapakkhā yaññassa aṅgabhūtā. Parikkharontīti <bold>parikkhārā,</bold> sambhārā. Ime tassa yaññassa aṅgabhūtā parivārā viya hontīti āha <bold>‘‘parivārā bhavantī’’</bold>ti.</paragraph>
    <subhead line="15">Aṭṭhaparikkhāravaṇṇanā</subhead>
    <paragraph line="16" number="340"><bold>Yasasā</bold>ti ānubhāvena, tenāha <bold>‘‘āṇāṭhapanasamatthatāyā’’</bold>ti. <bold>Saddahatī</bold>ti ‘‘dātā dānassa phalaṃ paccanubhotī’’ti pattiyāyati. Dāne sūroti <bold>dānasūro</bold> deyyadhamme īsakampi saṅgaṃ akatvā muttacāgo. Svāyamattho kammassakataññāṇassa tikkhavisadabhāvena veditabbo, tenāha <bold>‘‘na saddhāmattakenevā’’</bold>tiādi. Yassa hi kammassakatā paccakkhato viya upaṭṭhāti, so evaṃ vutto. <bold>Yaṃ dānaṃ detī</bold>ti yaṃ deyyadhammaṃ parassa deti. <bold>Tassa pati hutvā</bold>ti tabbisayaṃ lobhaṃ suṭṭhu abhibhavanto tassa adhipati hutvā deti anadhibhavanīyattā. ‘‘Na dāso, na sahāyo’’ti vatvā tadubhayaṃ anvayato, byatirekato ca dassetuṃ <bold>‘‘yo hī’’</bold>tiādi vuttaṃ. <bold>Dāso hutvā deti</bold> taṇhāya dānassa dāsabyataṃ upagatattā. <bold>Sahāyo hutvā deti</bold> tassa piyabhāvānissajjanato. <bold>Sāmī hutvā deti</bold> tattha taṇhādāsabyato attānaṃ <pageBreak edition="Myanmar" number="1.0326" /> mocetvā abhibhuyya pavattanato. Sāmiparibhogasadisā hetassāyaṃ pavattatīti.</paragraph>
    <paragraph line="17"><bold>Samitapāpā</bold><pageBreak edition="Pali Text Society" number="1.0426" /><bold>samaṇā, bāhitapāpā brāhmaṇā</bold> ukkaṭṭhaniddesena, pabbajjāmattasamaṇā jātimattabrāhmaṇā pana <bold>kapaṇādiggahaṇenevettha gahitā</bold>ti adhippāyo. <bold>Duggatā</bold>ti dukkarajīvikaṃ upagatā kasiravuttikā, tenāha <bold>‘‘daliddamanussā’’</bold>ti. <bold>Addhikā</bold>ti addhānamaggagāmino. <bold>Vaṇibbakā</bold>ti dāyakānaṃ guṇakittanavasena, kammaphalakittanamukhena ca yācanakā seyyathāpi naggacariyādayo, tenāha <bold>‘‘iṭṭhaṃ dinna’’</bold>ntiādi. <bold>‘‘Pasatamatta’’</bold>nti vīhitaṇḍulādivasena vuttaṃ, <bold>‘‘sarāvamatta’’</bold>nti yāgubhattādivasena. Opānaṃ vuccati ogāhetvā pātabbato naditaḷākādīnaṃ sabbasādhāraṇatitthaṃ opānaṃ viya bhūtoti <bold>opānabhūto,</bold> tenāha <bold>‘‘udapānabhūto’’</bold>tiādi. <bold>Sutameva sutajāta</bold>nti <bold>jāta</bold>-saddassa anatthantaravācakatamāha yathā ‘‘kosajāta’’nti.</paragraph>
    <paragraph line="18">Atītādiatthacintanasamatthatā nāmassa rañño anumānavasena, itikattabbatāvasena ca veditabbā <pageBreak edition="Vipassana Research Institut" number="1.0289" />, na buddhānaṃ viya tattha paccakkhadassitāyāti dassetuṃ <bold>‘‘atīte’’</bold>tiādi vuttaṃ. Aḍḍhatādayo tāva yaññassa parikkhārā hontu tehi vinā tassa asijjhanato, sujātatā surūpatā pana kathanti āha <bold>‘‘etehi kirā’’</bold>tiādi. Ettha ca keci ‘‘yathā aḍḍhatādayo yaññassa ekaṃsato aṅgāni, na evamabhijātatā, abhirūpatā cāti dassetuṃ <bold>kira</bold>saddaggahaṇa’’nti vadanti ‘‘ayaṃ dujjāto’’tiādi vacanassa anekantikataṃ maññamānā, tayidaṃ asāraṃ, sabbasādhāraṇavasena hesa yaññārambho tattha siyā kesañci tathāparivitakkoti tassāpi avakāsābhāvādassanatthaṃ tathā vuttattā. <bold>Kira</bold>-saddo pana tadā brāhmaṇena cintitākārasūcanattho daṭṭhabbo. <bold>Evamādīnī</bold>ti <bold>ādi</bold>-saddena ‘‘ayaṃ virūpo daliddo <pageBreak edition="Pali Text Society" number="1.0427" /> appesakkho assaddho appassuto anatthaññū na medhāvī’’ti etesaṃ saṅgaho daṭṭhabbo.</paragraph>
    <subhead line="19">Catuparikkhārādivaṇṇanā</subhead>
    <paragraph line="20" number="341"><bold>‘‘Sujaṃ paggaṇhantāna’’</bold>nti purohitassa sayameva kaṭacchuggahaṇajotanena evaṃ sahatthā, sakkaccañca dāne yuttatā icchitabbāti dasseti <pageBreak edition="Myanmar" number="1.0327" />. <bold>Evaṃ dujjātassā</bold>ti etthāpi heṭṭhā vuttanayeneva attho veditabbo.</paragraph>
    <paragraph line="21" number="342"><bold>Tiṇṇaṃ ṭhānāna</bold>nti dānassa ādimajjhapariyosānabhūtāsu tīsu bhūmīsu, avatthāsūti attho. <bold>Calantī</bold>ti kampanti purimākārena na tiṭṭhanti. <bold>Karaṇatthe</bold>ti tatiyāvibhattiatthe. Kattari hetaṃ sāmivacanaṃ karaṇīyasaddāpekkhāya. ‘‘Paccānutāpo na kattabbo’’ti vatvā tassa akaraṇūpāyaṃ dassetuṃ <bold>‘‘pubbacetanā pana acalā patiṭṭhapetabbā’’</bold>ti vuttaṃ. Tattha <bold>acalā</bold>ti daḷhā kenaci asaṃhīrā. <bold>Patiṭṭhapetabbā</bold>ti supatiṭṭhitā kātabbā. Evaṃ karaṇena hi yathā taṃ dānaṃ sampati yathādhippāyaṃ nippajjati, evaṃ āyatimpi vipulaphalatāyāti āha <bold>‘‘evañhi dānaṃ mahapphalaṃ hotīti dassetī’’</bold>ti, vippaṭisārena anupakkiliṭṭhabhāvato. <bold>Muñcacetanā</bold>ti pariccāgacetanā. Tassā niccalabhāvo nāma muttacāgatā pubbābhisaṅkhāravasena uḷārabhāvo, samanussaraṇacetanāya pana niccalabhāvo ‘‘aho mayā dānaṃ dinnaṃ sādhu suṭṭhū’’ti tassa sakkaccaṃ paccavekkhaṇāvasena veditabbo. <bold>Tathā akarontassā</bold>ti muñcacetanaṃ, tattha paccāsamanussaraṇacetanañca vuttanayena niccalaṃ akarontassa vippaṭisāraṃ uppādentassa. Khettavisese pariccāgassa katattā laddhesupi <bold>uḷāresu</bold><pageBreak edition="Pali Text Society" number="1.0428" /><bold>bhogesu cittaṃ nāpi namati.</bold> Yathā kathanti āha <bold>‘‘mahāroruvaṃ upapannassa seṭṭhigahapatino viyā’’</bold>ti.</paragraph>
    <paragraph line="22">So <pageBreak edition="Vipassana Research Institut" number="1.0290" /> kira tagarasikhiṃ paccekabuddhaṃ attano gehadvāre piṇḍāya ṭhitaṃ disvā ‘‘imassa samaṇassa piṇḍapātaṃ dehī’’ti bhariyaṃ āṇāpetvā rājupaṭṭhānatthaṃ pakkāmi. Seṭṭhibhariyā sappaññajātikā, sā cintesi ‘‘mayā ettakena kālena ‘imassa dethā’ti vacanamattaṃ pissa na sutapubbaṃ, ayañca maññe ahosi paccekasambuddho, yathā tathā adatvā paṇītaṃ piṇḍapātaṃ dassāmī’’ti upagantvā paccekasambuddhaṃ pañcapatiṭṭhitena vanditvā pattaṃ ādāya antonivesane paññattāsane nisīdāpetvā parisuddhehi sālitaṇḍulehi bhattaṃ sampādetvā tadanurūpaṃ khādanīyaṃ, byañjanaṃ, sūpeyyañca abhisaṅkharitvā bahi gandhehi alaṅkaritvā paccekasambuddhassa hatthesu patiṭṭhapetvā vandi. Paccekabuddho ‘‘aññesampi paccekabuddhānaṃ saṅgahaṃ <pageBreak edition="Myanmar" number="1.0328" /> karissāmī’’ti aparibhuñjitvāva anumodanaṃ katvā pakkāmi. Sopi kho seṭṭhi rājupaṭṭhānaṃ katvā āgacchanto paccekabuddhaṃ disvā ahaṃ ‘‘tumhākaṃ piṇḍapātaṃ dethā’’ti vatvā pakkanto, api vo laddho piṇḍapātoti. Āma seṭṭhi laddhoti. ‘‘Passāmā’’ti gīvaṃ ukkhipitvā olokesi. Athassa piṇḍapātagandho uṭṭhahitvā nāsapuṭaṃ pūresi. So ‘‘mahā vata me dhanabyayo jāto’’ti cittaṃ sandhāretuṃ asakkonto pacchā vippaṭisārī ahosi. Vippaṭisārassa pana uppannākāro ‘‘varameta’’ntiādinā (saṃ. ni. 1.131) pāḷiyaṃ āgatoyeva. Bhātu panāyaṃ ekaṃ puttakaṃ <pageBreak edition="Pali Text Society" number="1.0429" /> sāpateyyakāraṇā jīvitā voropesi, tena mahāroruvaṃ upapanno. Piṇḍapātadānena panesa sattakkhattuṃ suggatiṃ saggaṃ lokaṃ upapanno, sattakkhattumeva ca seṭṭhikule nibbatto, na cāssa uḷāresu bhogesu cittaṃ nami, tena vuttaṃ ‘‘nāpi uḷāresu bhogesu cittaṃ namatī’’ti.</paragraph>
    <paragraph line="23" number="343"> Ākaroti attano anurūpatāya samariyādaṃ saparicchedaṃ phalaṃ nibbattetīti <bold>ākāro,</bold> kāraṇanti āha <bold>‘‘dasahi ākārehīti dasahi kāraṇehī’’</bold>ti. <bold>Paṭiggāhakato vā</bold>ti balavataro hutvā uppajjamāno paṭiggāhakatova uppajjati, itaro pana deyyadhammato, parivārajanatopi uppajjeyyeva. <bold>Uppajjituṃ yutta</bold>nti uppajjanārahaṃ. <bold>Tesaṃyeva</bold> pāṇātipātīnaṃ. Yajanaṃ nāmettha dānaṃ adhippetaṃ, na aggijuhananti āha <bold>‘‘yajataṃ bhava</bold>nti <bold>detu bhava’’</bold>nti. <bold>Vissajjatū</bold>ti muttacāgavasena vissajjatu. <bold>Abbhantara</bold>nti ajjhattaṃ, sakasantāneti attho.</paragraph>
    <paragraph line="24" number="344"> Heṭṭhā soḷasa parikkhārā vuttā yaññassa te vatthuṃ katvā, idha pana sandassanādivasena anumodanāya āraddhattā vuttaṃ <bold>‘‘soḷasahi ākārehī’’</bold>ti. <bold>Dassetvā</bold> attano desanānubhāvena paccakkhato viya phalaṃ dassetvā, anekavāraṃ pana kathanato ca āmeḍitavacanaṃ. <bold>Tamattha</bold>nti yathāvuttaṃ dānaphalavasena kammaphalasambandhaṃ. <bold>Samādapetvā</bold>ti sutamattameva akatvā <pageBreak edition="Vipassana Research Institut" number="1.0291" /> yathā rājā tamatthaṃ sammadeva ādiyati <pageBreak edition="Pali Text Society" number="1.0430" /> citte karonto suggahitaṃ katvā gaṇhāti, tathā sakkaccaṃ ādāpetvā. Āmeḍitakāraṇaṃ heṭṭhā vuttameva.</paragraph>
    <paragraph line="25"><bold>‘‘Vippaṭisāravinodanenā’’</bold>ti <pageBreak edition="Myanmar" number="1.0329" /> idaṃ nidassanamattaṃ lobhadosamohaissāmacchariyamānādayopi hi dānacittassa upakkilesā, tesaṃ vinodanenapi taṃ samuttejitaṃ nāma hoti tikkhavisadabhāvappattito. Āsannatarabhāvato vā vippaṭisārassa tabbinodanameva gahitaṃ, pavattitepi hi dāne tassa sambhavato. Yāthāvato vijjamānehi guṇehi tuṭṭhapahaṭṭhabhāvāpādanaṃ sampahaṃsananti āha <bold>‘‘sundaraṃ te…pe… thutiṃ katvā kathesī’’</bold>ti. <bold>Dhammato</bold>ti saccato. Saccañhi dhammato anapetattā dhammaṃ, upasamacariyābhāvato samaṃ, yuttabhāvena kāraṇanti ca vuccatīti.</paragraph>
    <paragraph line="26" number="345"> Tasmiṃ yaññe rukkhatiṇacchedopi nāma nāhosi, kuto pāṇavadhoti pāṇavadhābhāvasseva daḷhīkaraṇatthaṃ sabbaso viparītagāhāvidūsitañcassa dassetuṃ pāḷiyaṃ ‘‘neva gāvo haññiṃsū’’ti ādiṃ vatvāpi ‘‘na rukkhā chijjiṃsū’’tiādi vuttaṃ, tenāha <bold>‘‘kiṃ pana gāvo’’</bold>tiādi. <bold>Barihisatthāyā</bold>ti paricchedanatthāya. <bold>Vanamālāsaṅkhepenā</bold>ti vanapupphehi ganthitamālāniyāmena. <bold>Bhūmiyaṃ vā pattharantī</bold>ti vedibhūmiṃ parikkhipantā tattha pantharanti. <bold>Antogehadāsādayo</bold>ti antojātadhanakkītakaramarānītasayaṃdāsā. <bold>Pubbamevā</bold>ti bhatikaraṇato pageva. <bold>Gahetvā karontī</bold>ti divase divase gahetvā karonti. <bold>Tajjitā</bold>ti <pageBreak edition="Pali Text Society" number="1.0431" /> gajjitā. <bold>Piyasamudācārenevā</bold>ti iṭṭhavacaneneva. <bold>Phāṇitena cevā</bold>ti ettha <bold>ca</bold>-saddo avuttasamuccayattho, tena paṇītapaṇītānaṃ nānappakārānaṃ khādanīyabhojanīyādīnañceva vatthamālāgandhavilepanayānaseyyādīnañca saṅgaho daṭṭhabbo, tenāha <bold>‘‘paṇītehi sappitelādisammissehevā’’</bold>tiādi.</paragraph>
    <paragraph line="27" number="346"> Saṃ nāma dhanaṃ, tassa patīti sapati, dhanavā. Diṭṭhadhammikasamparāyikahitāvahattā tassa hitanti <bold>sāpateyyaṃ,</bold> tadeva dhanaṃ. Tenāha <bold>‘‘pahūtaṃ sāpateyyaṃ ādāyāti bahuṃ dhanaṃ gahetvā’’</bold>ti. <bold>Gāmabhāgenā</bold>ti saṅkittanavasena gāme vā gahetabbabhāgena.</paragraph>
    <paragraph line="28" number="347"><bold>‘‘Yāguṃ pivitvā’’</bold>ti yāgusīsena pātarāsabhojanamāha. <bold>Puratthimena yaññavāṭassā</bold>ti rañño dānasālāya nātidūre puratthimadisābhāgeti <pageBreak edition="Myanmar" number="1.0330" /> attho, yato tattha pātarāsaṃ bhuñjitvā akilantarūpāyeva sāyanhe sālaṃ pāpuṇanti <bold>‘‘dakkhiṇena yaññavāṭassā’’</bold>ti ādīsupi eseva nayo.</paragraph>
    <paragraph line="29" number="348"><bold>Parihārenā</bold>ti <pageBreak edition="Vipassana Research Institut" number="1.0292" /> bhagavantaṃ garuṃ katvā agāravaparihārena.</paragraph>
    <subhead line="30">Niccadānaanukulayaññavaṇṇanā</subhead>
    <paragraph line="31" number="349"><bold>Uṭṭhāya samuṭṭhāyā</bold>ti dāne uṭṭhānavīriyaṃ sakkaccaṃ katvā. <bold>Appasambhārataro</bold>ti ativiya parittasambhāro. Samārabhīyati yañño etehīti samārambhā, sambhārasambharaṇavasena pavattasattapīḷā. <bold>Appaṭṭhataro</bold>ti pana ativiya appakiccoti attho. Vipākasaññitaṃ atisayena mahantaṃ sadisaphalaṃ etassāti <pageBreak edition="Pali Text Society" number="1.0432" /><bold>mahapphalataro.</bold> Udayasaññitaṃ atisayena mahantaṃ nissandādiphalaṃ etassāti <bold>mahānisaṃsataro. Dhuvadānānī</bold>ti dhuvāni thirāni acchinnāni katvā dātabbadānāni. <bold>Anukulayaññānī</bold>ti anukulaṃ kulānukkamaṃ upādāya dātabbadānāni, tenāha <bold>‘‘amhāka’’</bold>ntiādi. <bold>Nibaddhadānānī</bold>ti nibandhetvā niyametvā paveṇīvasena pavattitadānāni.</paragraph>
    <paragraph line="32">Hatthidantena pavattitā <bold>dantamayasalākā,</bold> yattha dāyakānaṃ nāmaṃ aṅkanti. <bold>Rañño</bold>ti setavāhanarañño.</paragraph>
    <paragraph line="33"><bold>Ādīnī</bold>ti <bold>ādi</bold>-saddena ‘‘seno viya maṃsapesiṃ kasmā okkhanditvā gaṇhāsī’’ti evamādīnaṃ saṅgaho. Pubbacetanāmuñcacetanāaparacetanāsampattiyā dāyakassa vasena tīṇi aṅgāni, vītarāgatāvītadosatāvītamohatāpaṭipattiyā dakkhiṇeyyassa vasena tīṇīti evaṃ <bold>chaḷaṅgasamannāgatāya dakkhiṇāya.</bold> Aparāparaṃ uppajjanakacetanāvasena mahānadī viya, mahogho viya ca ito cito ca abhisanditvā okkhanditvā pavattiyā puññameva <bold>puññābhisando. </bold></paragraph>
    <paragraph line="34" number="350"><bold>Kiccapariyosānaṃ natthi</bold> divase divase dāyakassa byāpārāpajjanato, tenāha <bold>‘‘ekenā’’</bold>tiādi. <bold>Kiccapariyosānaṃ atthi</bold> yathāraddhassa āvāsassa katipayenāpi kālena parisamāpetabbato, tenāha <pageBreak edition="Myanmar" number="1.0331" /><bold>‘‘paṇṇasāla’’</bold>ntiādi. <bold>Suttantapariyāyenā</bold>ti suttantapāḷinayena. (Ma. ni. 1.12, 13; a. ni. 2.58) <bold>nava ānisaṃsā</bold>ti sītapaṭighātādayo paṭisallānārāmapariyosānā nava udayā. Appamattatāya cete vuttā.</paragraph>
    <paragraph line="35">Yasmā āvāsaṃ dentena nāma sabbampi paccayajātaṃ dinnameva hoti. Dve tayo gāme piṇḍāya caritvā kiñci <pageBreak edition="Pali Text Society" number="1.0433" /> aladdhā āgatassapi chāyūdakasampannaṃ ārāmaṃ pavisitvā nhāyitvā patissaye muhuttaṃ nipajjitvā vuṭṭhāya nisinnassa kāye balaṃ āharitvā pakkhittaṃ viya hoti <pageBreak edition="Vipassana Research Institut" number="1.0293" />. Bahi vicarantassa ca kāye vaṇṇadhātu vātātapehi kilamati, patissayaṃ pavisitvā dvāraṃ pidhāya muhuttaṃ nipannassa visabhāgasantati vūpasammati, sabhāgasantati patiṭṭhāti, vaṇṇadhātu āharitvā pakkhittā viya hoti. Bahi vicarantassa ca pāde kaṇṭako vijjhati, khāṇu paharati, sarīsapādiparissayā ceva corabhayañca uppajjati, patissayaṃ pavisitvā dvāraṃ pidhāya nipannassa sabbe te parissayā na honti, sajjhāyantassa dhammapītisukhaṃ, kammaṭṭhānaṃ manasi karontassa upasamasukhañca uppajjati bahiddhā vikkhepābhāvato. Bahi vicarantassa ca kāye sedā muccanti, akkhīni phandanti, senāsanaṃ pavisanakkhaṇe mañcapīṭhādīni na paññāyanti, muhuttaṃ nisinnassa pana akkhīnaṃ pasādo āharitvā pakkhitto viya hoti, dvāravātapānamañcapīṭhādīni paññāyanti. Etasmiñca āvāse vasantaṃ disvā manussā catūhi paccayehi sakkaccaṃ upaṭṭhahanti. Tena vuttaṃ ‘‘āvāsaṃ dentena nāma sabbampi paccayajātaṃ dinnameva hotī’’ti, tasmā ete yathāvuttā sabbepi ānisaṃsā veditabbā. Tena vuttaṃ ‘‘appamattatāya cete vuttā’’ti.</paragraph>
    <paragraph line="36"><bold>Sīta</bold>nti ajjhattaṃ dhātukkhobhavasena vā bahiddhā utuvipariṇāmavasena vā uppajjanakasītaṃ. <bold>Uṇha</bold>nti aggisantāpaṃ, tassa vanaḍāhādīsu (vanadāhādīsu vā sārattha. ṭī. cūḷavagga 3.295) sambhavo veditabbo. <bold>Paṭihantī</bold>ti paṭibāhati, yathā tadubhayavasena kāyacittānaṃ bādhanaṃ na hoti, evaṃ karoti. Sītuṇhabbhāhate <pageBreak edition="Pali Text Society" number="1.0434" /> hi sarīre vikkhittacitto bhikkhu yoniso padahituṃ na sakkoti. <bold>Vāḷamigānī</bold>ti sīhabyagghādicaṇḍamige. Guttasenāsanañhi āraññakampi pavisitvā dvāraṃ pidhāya nisinnassa te parissayā na hontīti. <bold>Sarīsape</bold>ti ye keci sarante gacchante dīghajātike sappādike. <bold>Makase</bold>ti nidassanamattametaṃ, ḍaṃsādīnampi etesveva <pageBreak edition="Myanmar" number="1.0332" /> (etaneva sārattha. ṭī. cūḷavagga 3.295) saṅgaho daṭṭhabbo. <bold>Sisire</bold>ti sisirakālavasena, sattāhavaddalikādivasena ca uppanne sisirasamphasse. <bold>Vuṭṭhiyo</bold>ti yadā tadā uppannā vassavuṭṭhiyo paṭihanatīti yojanā.</paragraph>
    <paragraph line="37"><bold>Vātātapo ghoro</bold>ti rukkhagacchādīnaṃ ummūlabhañjanādivasena pavattiyā ghoro sarajaarajādibhedo vāto ceva gimhapariḷāhasamayesu uppattiyā ghoro sūriyātapo ca. <bold>Paṭihaññatī</bold>ti paṭibāhīyati. <bold>Leṇattha</bold>nti nānārammaṇato cittaṃ nivattetvā paṭisallānārāmatthaṃ. <bold>Sukhattha</bold>nti vuttaparissayābhāvena phāsuvihāratthaṃ. <bold>Jhāyitu</bold>nti aṭṭhatiṃsāya ārammaṇesu yattha katthaci cittaṃ upanibandhitvā upanijjhāyituṃ. <bold>Vipassitu</bold>nti aniccādito saṅkhāre sammasituṃ.</paragraph>
    <paragraph line="38"><bold>Vihāre</bold>ti <pageBreak edition="Vipassana Research Institut" number="1.0294" /> patissaye. <bold>Kāraye</bold>ti kārāpeyya. <bold>Ramme</bold>ti manorame nivāsasukhe. <bold>Vāsayettha bahussute</bold>ti kāretvā pana ettha vihāresu bahussute sīlavante kalyāṇadhamme nivāseyya, te nivāsento pana tesaṃ bahussutānaṃ yathā paccayehi kilamatho na hoti, evaṃ <bold>annañca pānañca vatthasenāsanāni ca dadeyya ujubhūtesu</bold> ajjhāsayasampannesu kammakammaphalānaṃ, ratanattayaguṇānañca saddahanena <bold>vippasannena cetasā.</bold></paragraph>
    <paragraph line="39">Idāni gahaṭṭhapabbajitānaṃ aññamaññūpakāritaṃ dassetuṃ <pageBreak edition="Pali Text Society" number="1.0435" /><bold>‘‘te tassā’’</bold>ti gāthamāha. Tattha <bold>te</bold>ti bahussutā. <bold>Tassā</bold>ti upāsakassa. <bold>Dhammaṃ desentī</bold>ti sakalavaṭṭadukkhapanūdanaṃ saddhammaṃ desenti. <bold>Yaṃ so dhammaṃ idhaññāyā</bold>ti so upāsako yaṃ saddhammaṃ imasmiṃ sāsane sammāpaṭipajjanena jānitvā aggamaggādhigamena <bold>anāsavo</bold> hutvā <bold>parinibbāti</bold> ekādasaggivūpasamena sīti bhavati.</paragraph>
    <paragraph line="40">Sītapaṭighātādayo vipassanāvasānā terasa, annādilābho, dhammassavanaṃ, dhammāvabodho, parinibbānanti evaṃ <bold>sattarasa.</bold></paragraph>
    <paragraph line="41" number="351"><bold>Attano santakā</bold>ti attaniyā. <bold>Duppariccajanaṃ</bold> lobhaṃ niggaṇhituṃ asakkontassa. Saṅghassa vā gaṇassa vā santiketi yojanā. <bold>Tatthā</bold>ti <pageBreak edition="Myanmar" number="1.0333" /> yathāgahite saraṇe. <bold>Natthi punappunaṃ kattabbatā</bold> viññūjātikassāti adhippāyo. <bold>‘‘Jīvitapariccāgamayaṃ puñña’’</bold>nti ‘‘sace tvaṃ na yathāgahitaṃ saraṇaṃ bhindissati, evāhaṃ taṃ māremī’’ti yadipi koci tiṇhena satthena jīvitā voropeyya, tathāpi ‘‘nevāhaṃ buddhaṃ na buddhoti, dhammaṃ na dhammoti, saṅghaṃ na saṅghoti vadāmī’’ti daḷhataraṃ katvā gahitasaraṇassa vasena vuttaṃ.</paragraph>
    <paragraph line="42" number="352"> Saraṇaṃ upagatena kāyavācācittehi sakkaccaṃ vatthuttayapūjā kātabbā, tattha ca saṃkileso parihanitabbo, sikkhāpadāni pana samādānamattaṃ, sampattavatthuto viramaṇamattañcāti saraṇagamanato sīlassa appaṭṭhataratā, appasamārambhataratā ca veditabbā. Sabbesaṃ sattānaṃ jīvitadānādinā daṇḍanidhānato, sakalalokiyalokuttaraguṇādhiṭṭhānato cassa mahapphalamahānisaṃsataratā daṭṭhabbā.</paragraph>
    <paragraph line="43">Vakkhamānanayena <pageBreak edition="Pali Text Society" number="1.0436" /> ca verahetutāya veraṃ vuccati pāṇātipātādipāpadhammo, taṃ maṇati ‘‘mayi idha ṭhitāya kathaṃ āgacchasī’’ti tajjentī viya nīharatīti <bold>veramaṇī,</bold> tato vā pāpadhammato <pageBreak edition="Vipassana Research Institut" number="1.0295" /> viramati etāyāti ‘‘viramaṇī’’ti vattabbe niruttinayena ikārassa ekāraṃ katvā <bold>‘‘veramaṇī’’</bold>ti vuttā. Asamādinnasīlassa sampattato yathāupaṭṭhitavītikkamitabbavatthuto virati <bold>sampattavirati.</bold> Samādānavasena uppannā virati <bold>samādānavirati.</bold> Setu vuccati ariyamaggo, tappariyāpannā hutvā pāpadhammānaṃ samucchedavasena ghātanavirati <bold>setughātavirati.</bold> Idāni tisso viratiyo sarūpato dassetuṃ <bold>‘‘tatthā’’</bold>tiādi vuttaṃ. <bold>Pariharatī</bold>ti avītikkamavasena parivajjeti. <bold>Na hanāmī</bold>ti ettha <bold>iti</bold>-saddo ādiattho, tena ‘‘adinnaṃ nādiyāmī’’ti evaṃ ādīnaṃ saṅgaho, <bold>vā</bold>-saddena vā, tenāha <bold>‘‘sikkhāpadāni gaṇhantassā’’</bold>ti.</paragraph>
    <paragraph line="44"><bold>Maggasampayuttā</bold>ti sammādiṭṭhiyādimaggasampayuttā. Idāni tāsaṃ viratīnaṃ ārammaṇato vibhāgaṃ dassetuṃ <bold>‘‘tatthā’’</bold>tiādi vuttaṃ. <bold>Purimā dve</bold>ti sampattasamādānaviratiyo. <bold>Pacchimā</bold>ti setughātavirati. <bold>Sabbānipi bhinnāni honti</bold> ekajjhaṃ samādinnattā. <bold>Tadeva bhijjati</bold> visuṃ visuṃ samādinnattā <pageBreak edition="Myanmar" number="1.0334" />. Gahaṭṭhavasena cetaṃ vuttaṃ. <bold>Bhedo nāma natthi</bold> paṭipakkhasamucchindanena akuppasabhāvattā, tenāha <bold>‘‘bhavantarepī’’</bold>ti. <bold>Yonisiddha</bold>nti manussatiracchānānaṃ uddhaṃ tiriyameva dīghatā viya jātisiddhanti attho. Bodhisatte kucchigate bodhisattamātusīlaṃ viya dhammatāya sabhāveneva siddhaṃ <bold>dhammatāsiddhaṃ,</bold> maggadhammatāya vā ariyamaggānubhāvena siddhaṃ <bold>dhammatāsiddhaṃ. Diṭṭhiujukaraṇaṃ</bold><pageBreak edition="Pali Text Society" number="1.0437" /><bold>nāma bhāriyaṃ</bold> dukkhaṃ, tasmā saraṇagamanaṃ sikkhāpadasamādānato mahaṭṭhatarameva, na appaṭṭhataranti adhippāyo. <bold>Yathā tathā vā gaṇhantassāpī</bold>ti ādaragāravaṃ akatvā samādiyantassāpi. <bold>Sādhukaṃ gaṇhantassāpī</bold>ti sakkaccaṃ sīlāni samādiyantassāpi, na diguṇaṃ, tiguṇaṃ vā ussāho karaṇīyo.</paragraph>
    <paragraph line="45">Abhayadānatāya sīlassa dānabhāvo, anavasesaṃ vā sattanikāyaṃ dayati tena rakkhatīti <bold>dānaṃ,</bold> sīlaṃ. ‘‘Aggānī’’ti ñātattā <bold>aggaññāni.</bold> Cirarattatāya ñātattā <bold>rattaññāni.</bold> ‘‘Ariyānaṃ sādhūnaṃ vaṃsānī’’ti ñātattā <bold>vaṃsaññāni.</bold><bold>‘‘Porāṇānī’’</bold>tiādīsu purimānaṃ etāni <bold>porāṇāni.</bold> Sabbaso kenacipi pakārena sādhūhi na kiṇṇāni na khittāni na chaḍḍitānīti <bold>asaṅkiṇṇāni.</bold> Ayañca nayo nesaṃ yathā atīte, evaṃ etarahi, anāgate cāti āha <bold>‘‘asaṅkiṇṇapubbāni na saṅkiyanti na saṅkiyissantī’’</bold>ti. Tato eva <bold>appapikuṭṭhāni</bold> na paṭikkhittāni. Na hi kadācipi viññū samaṇabrāhmaṇā hiṃsādipāpadhammaṃ anujānanti. <bold>Aparimāṇānaṃ sattānaṃ abhayaṃ detī</bold>ti sabbesu bhūtesu nihitadaṇḍattā sakalassapi sattanikāyassa bhayābhāvaṃ deti. Na hi ariyasāvakato kassaci bhayaṃ hoti. <bold>Avera</bold>nti verābhāvaṃ. <bold>Abyāpajjha</bold>nti niddukkhataṃ.</paragraph>
    <paragraph line="46">Nanu <pageBreak edition="Vipassana Research Institut" number="1.0296" /> ca pañcasīlaṃ sabbakālikaṃ, na ca ekantato vimuttāyatanaṃ, saraṇagamanaṃ pana buddhuppādahetukaṃ, ekantavimuttāyatanañca, tattha kathaṃ saraṇāgamanato pañcasīlassa mahapphalatāti āha <bold>‘‘kiñcāpī’’</bold>tiādi. <bold>Jeṭṭhaka</bold>nti uttamaṃ. <bold>‘‘Saraṇagamaneyeva patiṭṭhāyā’’</bold>ti <pageBreak edition="Pali Text Society" number="1.0438" /> iminā tassa sīlassa saraṇagamanena abhisaṅkhatatamāha.</paragraph>
    <paragraph line="47" number="353"><bold>Īdisamevā</bold>ti evaṃ saṃkilesaṃ paṭipakkhameva hutvā. <bold>Heṭṭhā vuttehi guṇehī</bold>ti ettha heṭṭhā vuttaguṇā nāma saraṇagamanaṃ, sīlasampadā, indriyesu guttadvāratāti evaṃ ādayo. Paṭhamajjhānaṃ nibbattento na kilamatīti <pageBreak edition="Myanmar" number="1.0335" /> yojanā. <bold>Tānī</bold>ti paṭhamajjhānādīni. <bold>‘‘Paṭhamajjhāna’’</bold>nti ukkaṭṭhaniddeso ayanti āha <bold>‘‘ekaṃ kappa’’</bold>nti, ekaṃ mahākappanti attho. Hīnaṃ pana paṭhamajjhānaṃ, majjhimañca asaṅkhyeyyakappassa tatiyaṃ bhāgaṃ, upaḍḍhakappañca <bold>āyuṃ deti. ‘‘Dutiyaṃ aṭṭhakappe’’</bold>ti ādīsupi iminā nayena attho veditabbo, mahākappavaseneva ca gahetabbaṃ. Yasmā vā paṇītāniyevettha jhānāni adhippetāni mahapphalatarabhāvadassanaparattā desanāya, tasmā <bold>‘‘paṭhamajjhānaṃ ekaṃ kappa’’</bold>ntiādi vuttaṃ. <bold>Tadevā</bold>ti catutthajjhānameva. Yadi evaṃ kathaṃ āruppatāti āha <bold>‘‘ākāsānañcāyatanādī’’</bold>tiādi.</paragraph>
    <paragraph line="48">Sammadeva niccasaññādipaṭipakkhavidhamanavasena pavattamānā pubbabhāgiye eva bodhipakkhiyadhamme sammānentī vipassanā vipassakassa anappakaṃ pītisomanassaṃ samāvahatīti āha <bold>‘‘vipassanā…pe… abhāvā’’</bold>ti. Tenāha bhagavā –</paragraph>
    <gatha1 line="49">‘‘Yato yato sammasati, khandhānaṃ udayabbayaṃ;</gatha1>
    <gathalast line="50">Labhatī pītipāmojjaṃ, amataṃ taṃ vijānata’’nti. (dha. pa. 374);</gathalast>
    <paragraph line="51">Yasmā ayaṃ desanā iminā anukkamena imāni ñāṇāni nibbattentassa <pageBreak edition="Pali Text Society" number="1.0439" /> vasena pavattitā, tasmā <bold>‘‘vipassanāñāṇe patiṭṭhāya nibbattento’’</bold>ti heṭṭhimaṃ heṭṭhimaṃ uparimassa uparimassa patiṭṭhābhūtaṃ katvā vuttaṃ. Samānarūpanimmānaṃ nāma manomayiddhiyā aññehi asādhāraṇakiccanti āha <bold>‘‘attano…pe… mahapphalā’’</bold>ti. <bold>Vikubbanadassanasamatthatāyā</bold>ti hatthiassādivividharūpakaraṇaṃ vikubbanaṃ, tassa dassanasamatthabhāvena. <bold>Icchiticchitaṭṭhānaṃ</bold> nāma purimajātīsu icchiticchito khandhappadeso. <bold>Samāpento</bold>ti pariyosāpento.</paragraph>
    <subhead line="52">Kūṭadantaupāsakattapaṭivedanākathāvaṇṇanā</subhead>
    <paragraph line="53" number="354-8"><bold>Sabbe</bold><pageBreak edition="Vipassana Research Institut" number="1.0297" /><bold>te pāṇayo</bold>ti ‘‘satta ca usabhasatānī’’tiādinā vutte sabbe pāṇino. <bold>Ākulabhāvo</bold>ti bhagavato santike dhammassa sutattā pāṇīsu anuddayaṃ upaṭṭhapetvā ṭhitassa ‘‘kathañhi nāma mayā tāva bahū pāṇino māraṇatthāya bandhāpitā’’ti citte paribyākulabhāvo <pageBreak edition="Myanmar" number="1.0336" /><bold>udapādi. Sutvā</bold>ti ‘‘bandhanato mocitā’’ti sutvā. Kāmacchandavigamena kallacittatā arogacittatā, byāpādavigamena mettāvasena muducittatā akathinacittatā, uddhaccakukkuccappahānena vikkhepavigamanato vinīvaraṇacittatā tehi na pihitacittatā, thinamiddhavigamena udaggacittatā saṃpaggaṇhanavasena alīnacittatā, vicikicchāvigamena sammāpaṭipattiyā adhimuttatāya pasannacittatā ca hotīti āha <bold>‘‘kallacittantiādi anupubbikathānubhāvena vikkhambhitanīvaraṇataṃ sandhāya vutta’’</bold>nti. Yaṃ panettha atthato avibhattaṃ, taṃ suviññeyyameva.</paragraph>
    <centered line="54">Kūṭadantasuttavaṇṇanāya līnatthappakāsanā.</centered>
  </content>
</document>