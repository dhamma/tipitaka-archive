<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0101t.tik11.xml</normativeSource>
    <archivePath>roman/tika/suttapitaka (tika)/dighanikaya (tika)/silakkhandhavagga-tika/11. kevattasuttavannana.xml</archivePath>
    <baseFileName>11. kevattasuttavannana</baseFileName>
    <titlePath>11. Kevaṭṭasuttavaṇṇanā - Sīlakkhandhavagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">11. Kevaṭṭasuttavaṇṇanā</chapter>
    <subhead line="2">Kevaṭṭagahapatiputtavatthuvaṇṇanā</subhead>
    <paragraph line="3" number="481"><bold>Pāvārikambavane</bold>ti <pageBreak edition="M" number="1.0388" /><pageBreak edition="V" number="1.0344" /><pageBreak edition="P" number="1.0506" /> pāvārikaseṭṭhino ambabahule upavane. Taṃ kira so seṭṭhī bhagavato anucchavikaṃ gandhakuṭiṃ, bhikkhusaṅghassa ca rattiṭṭhānadivāṭṭhānakuṭimaṇḍapādīni sampādetvā pākāraparikkhittaṃ dvārakoṭṭhakasampannaṃ katvā buddhappamukhassa saṅghassa niyyātesi, purimavohārena pana ‘‘pāvārikambavana’’nti vuccati, tasmiṃ pāvārikambavane. <bold>Kevaṭṭoti idaṃ tassa nāmaṃ</bold> kevaṭṭehi saṃrakkhitattā, tesaṃ vā santike saṃvaḍḍhitattāti keci. ‘‘Gahapatiputtassā’’ti ettha kāmaṃ tadā so gahapatiṭṭhāne ṭhito, pitu panassa acirakālaṃkatatāya purimasamaññāya ‘‘gahapatiputto’’ tveva voharīyati, tenāha <bold>‘‘gahapati mahāsālo’’</bold>ti. Mahāvibhavatāya mahāsāro, gahapatīti attho ra-kārassa la-kāraṃ katvā ‘‘mahāsālo sukhumālo aha’’ntiādīsu (a. ni. 3.39) viya. <bold>Saddhāsampanno</bold>ti pothujjanikāya saddhāya vasena saddhā samannāgato.</paragraph>
    <paragraph line="4"><bold>Samiddhā</bold>ti sammadeva iddhā, iddhiyā vibhavasampattiyā vepullappattāti attho. ‘‘Ehi tvaṃ bhikkhu anvaddhamāsaṃ, anumāsaṃ, anusaṃvaccharaṃ vā manussānaṃ pasādāya iddhipāṭihāriyaṃ karohī’’ti ekassa bhikkhuno āṇāpanaṃ tasmiṃ ṭhāne tassa ṭhapanaṃ nāma hotīti āha <bold>‘‘ṭhānantare ṭhapetū’’</bold>ti. <bold>Uttarimanussānaṃ</bold><pageBreak edition="P" number="1.0507" /><bold>dhammato</bold>ti uttarimanussānaṃ buddhādīnaṃ adhigamadhammato. Niddhāraṇe cetaṃ nissakkaṃ. Iddhipāṭihāriyañhi tato niddhāreti. <bold>Manussadhammato uttarī</bold>ti pakatimanussadhammato upari. <bold>Pajjalitapadīpo</bold>ti pajjalanto padīpo.</paragraph>
    <paragraph line="5" number="482"><bold>Na dhaṃsemī</bold>ti guṇasampattito na cāvemi, tenāha <bold>‘‘sīlabheda’’</bold>ntiādi. <bold>Vissāsaṃ vaḍḍhetvā</bold> bhagavati attano vissatthabhāvaṃ brūhetvā vibhūtaṃ pākaṭaṃ katvā.</paragraph>
    <subhead line="6">Iddhipāṭihāriyavaṇṇanā</subhead>
    <paragraph line="7" number="483-4"><bold>Ādīnava</bold>nti <pageBreak edition="V" number="1.0345" /><pageBreak edition="M" number="1.0389" /> dosaṃ. <bold>Gandhārī</bold>ti <bold>cūḷagandhārī,</bold> mahāgandhārīti dve gandhārīvijjā. Tattha <bold>cūḷagandhārī</bold> nāma tivassato oraṃ matānaṃ sattānaṃ upapannaṭṭhānajānanavijjā. <bold>Mahāgandhārī</bold> tampi jānāti tato uttaripi iddhividhañāṇakappaṃ yebhuyyena iddhividhakiccaṃ sādheti. Tassā kira vijjāya sādhako puggalo tādise desakāle mantaṃ parijappitvā bahudhāpi attānaṃ dasseti, hatthiādīnipi dasseti, dassanīyopi hoti, aggithambhampi karoti, jalathambhampi karoti, ākāsepi attānaṃ dasseti. Sabbaṃ indajālasadisaṃ daṭṭhabbaṃ. <bold>Aṭṭo</bold>ti dukkhito bādhito, tenāha <bold>‘‘pīḷito’’</bold>ti.</paragraph>
    <subhead line="8">Ādesanāpāṭihāriyavaṇṇanā</subhead>
    <paragraph line="9" number="485"> Kāmaṃ <bold>‘‘cetasika’’</bold>nti padaṃ ye cetasi niyuttā cittena sampayuttā, tesaṃ sādhāraṇavacanaṃ, sādhāraṇe pana gahite cittaviseso gahitova hoti, sāmaññajotanā ca visese avatiṭṭhatīti cetasikaggahaṇassa adhippāyaṃ vivaranto <bold>‘‘somanassadomanassaṃ adhippeta’’</bold>nti āha. Somanassaggahaṇena cettha tadekaṭṭhā rāgādayo, saddhādayo ca dassitā honti, domanassaggahaṇena dosādayo. Vitakkavicārā pana sarūpeneva dassitā. <bold>Evaṃ tava mano</bold>ti iminā ākārena tava mano pavattoti attho <pageBreak edition="P" number="1.0508" />. Kena pakārena pavattoti āha <bold>‘‘somanassito vā’’</bold>tiādi. <bold>‘‘Evaṃ tava mano’’</bold>ti idaṃ pana somanassitatādimattadassanaṃ, na pana yena yena somanassito vā domanassito vā, taṃ taṃ dassanaṃ. <bold>Dutiya</bold>nti ‘‘itthampi te mano’’ti idaṃ. <bold>Itipī</bold>ti ettha <bold>iti</bold>-saddo nidassanattho ‘‘atthīti kho, kaccāna, ayameko anto’’tiādīsu (saṃ. ni. 2.15; 3.90) viya, tenāha <bold>‘‘imañca imañca atthaṃ cintayamāna’’</bold>nti <bold>pi</bold>-saddo vuttatthasampiṇḍanattho. Parassa cintaṃ manati jānāti etenāti <bold>cintāmaṇi.</bold> Tassā kira vijjāya sādhako puggalo tādise desakāle mantaṃ parijappitvā yassa cittaṃ jānitukāmo, tassa diṭṭhasutādivisesasañjānanamukhena cittācāraṃ <pageBreak edition="M" number="1.0390" /> anuminanto kathetīti keci. Apare ‘‘vācaṃ niccharāpetvā tattha akkharasallakkhaṇavasenā’’ti vadanti.</paragraph>
    <subhead line="10">Anusāsanīpāṭihāriyavaṇṇanā</subhead>
    <paragraph line="11" number="486"><bold>Pavattentā</bold>ti pavattanakā hutvā, pavattanavasenāti attho. <bold>‘‘Eva’’</bold>nti hi padaṃ yathānusiṭṭhāya <pageBreak edition="V" number="1.0346" /> anusāsaniyā vidhivasena, paṭisedhavasena ca pavattiākāraparāmasanaṃ, sā ca sammāvitakkānaṃ micchāvitakkānañca pavattiākāradassanavasena pavattati tattha ānisaṃsassa ādīnavassa ca vibhāvanatthaṃ. <bold>Aniccasaññameva</bold> na niccasaññanti attho. Paṭiyogīnivattanatthañhi <bold>eva</bold>-kāraggahaṇaṃ. Idhāpi <bold>evaṃ</bold> saddaggahaṇassa attho, payojanañca vuttanayeneva veditabbaṃ. <bold>Idaṃ</bold>gahaṇepi eseva nayo. <bold>Pañcakāmaguṇikarāga</bold>nti nidassanamattaṃ daṭṭhabbaṃ, tadaññarāgassa, dosādīnañca pahānassa icchitattā, tappahānassa ca tadaññarāgādikhepanassa upāyabhāvato tathā vuttaṃ duṭṭhalohitavimocanassa <pageBreak edition="P" number="1.0509" /> pubbaduṭṭhamaṃsakhepanūpāyatā viya. <bold>Lokuttaradhammamevā</bold>ti avadhāraṇaṃ paṭipakkhabhāvato sāvajjadhammanivattanaparaṃ daṭṭhabbaṃ tassādhigamūpāyānisaṃsabhūtānaṃ tadaññesaṃ anavajjadhammānaṃ nānantariyabhāvato. <bold>Iddhividhaṃ iddhipāṭihāriyanti dasseti</bold> iddhidassanena parasantāne pasādādīnaṃ paṭipakkhassa haraṇato. Iminā nayena sesapadadvayepi attho veditabbo. <bold>Satataṃ dhammadesanā</bold>ti sabbakālaṃ desetabbadhammadesanā.</paragraph>
    <paragraph line="12"><bold>Iddhipāṭihāriyenā</bold>ti sahayoge karaṇavacanaṃ, iddhipāṭihāriyena saddhinti attho. <bold>Ādesanāpāṭihāriyenā</bold>ti etthāpi eseva nayo. Dhammasenāpatissa āciṇṇanti yojanā. <bold>‘‘Cittācāraṃ ñatvā’’</bold>ti iminā ādesanāpāṭihāriyaṃ dasseti. <bold>‘‘Dhammaṃ desesī’’</bold>ti iminā anusāsanīpāṭihāriyaṃ <bold>‘‘buddhānaṃ satataṃ dhammadesanā’’</bold>ti anusāsanīpāṭihāriyassa tattha sātisayatāya vuttaṃ. <bold>Saupārambhāni</bold> patirūpena upārambhitabbato. <bold>Sadosāni</bold> dosasamucchindanassa anupāyabhāvato. Sadosattā eva <bold>addhānaṃ na tiṭṭhanti</bold> cirakālaṭṭhāyīni na honti. <bold>Addhānaṃ atiṭṭhanato na niyyantī</bold>ti phalena hetuno anumānaṃ. Aniyyānikatāya hi tāni anaddhaniyāni. <bold>Anusāsanīpāṭihāriyaṃ anupārambhaṃ</bold> visuddhippabhavato, visuddhinissayato <pageBreak edition="M" number="1.0391" /> ca. Tato eva <bold>niddosaṃ.</bold> Na hi tattha pubbāparavirodhādidosasambhavo. Niddosattā eva <bold>addhānaṃ tiṭṭhati</bold> paravādavātehi, kilesavātehi ca anupahantabbato. <bold>Tasmā</bold>ti yathāvuttakāraṇato, tena saupārambhādiṃ, anupārambhādiṃ cāti ubhayaṃ ubhayattha yathākkamaṃ gārayhapāsaṃsabhāvānaṃ hetubhāvena paccāmasati.</paragraph>
    <subhead line="13">Bhūtanirodhesakavatthuvaṇṇanā</subhead>
    <paragraph line="14" number="487"><bold>Aniyyānikabhāvadassanattha</bold>nti <pageBreak edition="P" number="1.0510" /> yasmā mahābhūtapariyesako bhikkhu purimesu dvīsu pāṭihāriyesu vasippatto kusalopi samāno mahābhūtānaṃ aparisesanirodhasaṅkhātaṃ nibbānaṃ nāvabujjhi <pageBreak edition="V" number="1.0347" />, tasmā tāni niyyānāvahatābhāvato aniyyānikānīti tesaṃ aniyyānikabhāvadassanatthaṃ. Tatiyaṃ pana takkarassa ekantato niyyānāvahanti tasseva <bold>niyyānikabhāvadassanatthaṃ.</bold></paragraph>
    <paragraph line="15">Evametissā desanāya mukhyapayojanaṃ dassetvā idāni anusaṅgikampi dassetuṃ <bold>‘‘apicā’’</bold>tiādi āraddhaṃ. <bold>Mahābhūte pariyesanto</bold>ti aparisesaṃ nirujjhanavasena mahābhūte gavesanto, tesaṃ anavasesanirodhaṃ vīmaṃsantoti attho. <bold>Vicaritvā</bold>ti dhammatāya codiyamāno vicaritvā. Dhammatāsiddhaṃ kiretaṃ, yadidaṃ tassa bhikkhuno tathā vicaraṇaṃ, yathā abhijātiyaṃ mahāpathavikampādi. <bold>Mahantabhāvappakāsanattha</bold>nti sadevake loke anaññasādhāraṇassa buddhānaṃ mahantabhāvassa mahānubhāvatāya dīpanatthaṃ. <bold>Idañca kāraṇa</bold>nti sabbesampi buddhānaṃ sāsane īdiso eko bhikkhu tadānubhāvappakāsano hotīti idampi kāraṇaṃ dassento.</paragraph>
    <paragraph line="16"><bold>Katthā</bold>ti nimitte bhummaṃ, tasmā <bold>katthā</bold>ti kismiṃ ṭhāne kāraṇabhūte. <bold>Kiṃ āgammā</bold>ti kiṃ ārammaṇaṃ paccayabhūtaṃ adhigantvā, tenāha <bold>‘‘kiṃ pattassā’’</bold>ti. <bold>Te</bold>ti mahābhūtā. <bold>Appavattivasenā</bold>ti anuppajjanavasena. <bold>Sabbākārenā</bold>ti vacanatthalakkhaṇādisamuṭṭhānakalāpacuṇṇanānattekattavinibbhogāvinibbhoga- sabhāgavisabhāgaajjhattikabāhirasaṅgahapaccayasamannāhārapaccayavibhāgākārato, sasambhārasaṅkhepasasambhāravibhattisalakkhaṇasaṅkhepasalakkhaṇavibhattiākārato cāti sabbena ākārena.</paragraph>
    <paragraph line="17" number="488"> Dibbanti <pageBreak edition="M" number="1.0392" /> ettha pañcahi kāmaguṇehi samaṅgībhūtā hutvā vicaranti, kīḷanti, jotanti cāti devo, devaloko. Taṃ yanti upagacchanti etenāti <bold>devayāniyo. Vasaṃ vattento</bold>ti <pageBreak edition="P" number="1.0511" /> ettha <bold>vasavattanaṃ</bold> nāma yathicchitaṭṭhānagamanaṃ. Cattāro mahārājāno etesaṃ issarāti <bold>cātumahārājikā</bold> yā devatā maggaphalalābhino tā tamatthaṃ ekadesena jāneyyuṃ buddhavisayo panāyaṃ pañhoti cintetvā ‘‘na jānāmā’’ti āhaṃsu, tenāha <bold>‘‘buddhavisaye’’</bold>tiādi. Ajjhottharaṇaṃ nāmettha nippīḷananti āha <bold>‘‘punappunaṃ pucchatī’’</bold>ti. <bold>Abhikkantatarā</bold>ti rūpasampattiyā ceva paññāpaṭibhānādiguṇehi ca amhe abhibhuyya paresaṃ kāmanīyatarā. <bold>Paṇītatarā</bold>ti uḷāratarā, tenāha <bold>‘‘uttamatarā’’</bold>ti.</paragraph>
    <paragraph line="18" number="491-3"><bold>Devayāniyasadiso</bold> iddhividhañāṇasseva adhippetattā. <bold>‘‘Devayāniyamaggoti vā <pageBreak edition="V" number="1.0348" /> …pe… sabbametaṃ iddhividhañāṇasseva nāma’’</bold>nti idaṃ pāḷiyaṃ aṭṭhakathāsu ca tattha tattha āgataruḷhivasena vuttaṃ.</paragraph>
    <paragraph line="19" number="494"><bold>Āgamanapubbabhāge nimitta</bold>nti brahmuno āgamanassa pubbabhāge uppajjananimittaṃ. <bold>Pāturahosī</bold>ti āvi bhavi. <bold>Pākaṭo ahosī</bold>ti pakāso ahosi.</paragraph>
    <paragraph line="20" number="497"><bold>Padesenā</bold>ti ekadesena, upādinnakavasena, sattasantānapariyāpannenāti attho. <bold>Anupādinnakepī</bold>ti anindriyabaddhepi. <bold>Nippadesato</bold> anavasesato. <bold>Pucchāmūḷhassā</bold>ti pucchituṃ ajānantassa. <bold>Pucchāya dosaṃ dassetvā</bold>ti tena katapucchāya pucchitākāre dosaṃ vibhāvetvā. Yasmā vissajjanaṃ nāma pucchānurūpaṃ pucchāsabhāgena vissajjetabbato, na ca tathāgatā virajjhitvā katapucchānurūpaṃ vissajjenti, atthasabhāgatāya ca vissajjanassa pucchakā tadatthaṃ anavabujjhantā sammuyhanti, tasmā pucchāya sikkhāpanaṃ buddhāciṇṇaṃ, tenāha <bold>‘‘pucchaṃ sikkhāpetvā’’</bold>tiādi.</paragraph>
    <paragraph line="21" number="498"><bold>Appatiṭṭhā</bold>ti appaccayā, sabbaso samucchinnakāraṇāti attho. <bold>Upādinnaṃ yevā</bold>ti indriyabaddhameva. Yasmā ekadisābhimukhaṃ santānavasena saṇṭhite rūpappabandhe dīghasamaññā taṃ upādāya tato appake rassasamaññā tadubhayañca visesato rūpaggahaṇamukhena <pageBreak edition="P" number="1.0512" /> gayhati, tasmā āha <pageBreak edition="M" number="1.0393" /><bold>‘‘dīghañca rassañcāti saṇṭhānavasena upādārūpaṃ vutta’’</bold>nti. Appaparimāṇe rūpasaṅghāte aṇusamaññā, taṃ upādāya tato mahati thūlasamaññā. Idampi dvayaṃ visesato rūpaggahaṇamukhena gayhati, tenāha <bold>‘‘imināpī’’</bold>tiādi. <bold>Pi</bold>-saddena cettha ‘‘saṇṭhānavasena upādārūpaṃ vutta’’nti etthāpi vaṇṇamattameva kathitanti imamatthaṃ samuccinatīti vadanti. <bold>Subha</bold>nti sundaraṃ, iṭṭhanti attho. <bold>Asubha</bold>nti asundaraṃ, aniṭṭhanti vuttaṃ hoti. Tenevāha <bold>‘‘iṭṭhāniṭṭhārammaṇaṃ panevaṃ kathita’’</bold>nti. Dīghaṃ rassaṃ, aṇuṃ thūlaṃ, subhāsubhanti tīsu ṭhānesu upādārūpasseva gahaṇaṃ, bhūtarūpānaṃ visuṃ gahitattā. <bold>Nāma</bold>nti vedanādikkhandhacatukkaṃ tañhi ārammaṇābhimukhaṃ namanato, nāmakaraṇato ca ‘‘nāma’’nti vuccati. Heṭṭhā ‘‘dīghaṃ rassa’’ntiādinā vuttameva idha ruppanaṭṭhena ‘‘rūpa’’nti gahitanti āha <bold>‘‘dīghādibhedaṃ rūpañcā’’</bold>ti. <bold>Dīghādī</bold>ti ca <bold>ādi</bold>-saddena āpādīnañca saṅgaho daṭṭhabbo. Yasmā vā dīghādisamaññā na rūpāyatanavatthukāva, atha kho bhūtarūpavatthukāpi. Tathā hi saṇṭhānaṃ phusanamukhenapi gayhati, tasmā dīgharassādiggahaṇena bhūtarūpampi gayhatevāti ‘‘dīghādibhedaṃ rūpa’’micceva vuttaṃ. <bold>Kiṃ āgammā</bold>ti kiṃ adhigantvā kissa <pageBreak edition="V" number="1.0349" /> adhigamahetu. <bold>‘‘Uparujjhatī’’</bold>ti idaṃ anuppādanirodhaṃ sandhāya vuttaṃ, na khaṇanirodhanti āha <bold>‘‘asesametaṃ nappavattatī’’</bold>ti.</paragraph>
    <paragraph line="22" number="499"><bold>Viññātabba</bold>nti visiṭṭhena ñātabbaṃ, ñāṇuttamena ariyamaggañāṇena paccakkhato jānitabbanti attho, tenāha <bold>‘‘nibbānassetaṃ nāma’’</bold>nti. Nidissatīti nidassanaṃ, cakkhuviññeyyaṃ. Na nidassanaṃ <bold>anidassanaṃ,</bold> acakkhuviññeyyanti etamatthaṃ vadanti. Nidassanaṃ <pageBreak edition="P" number="1.0513" /> vā upamā, taṃ etassa natthīti <bold>anidassanaṃ.</bold> Na hi nibbānassa niccassa ekassa accantasantapaṇītasabhāvassa sadisaṃ nidassanaṃ kutoci labbhatīti. Yaṃ ahutvā sambhoti, hutvā paṭiveti taṃ saṅkhataṃ udayavayantehi saantaṃ, asaṅkhatassa pana nibbānassa niccassa te ubhopi antā na santi, tato eva navabhāvāpagamasaṅkhāto jarantopi tassa natthīti āha <bold>‘‘uppādanto…pe… ananta’’</bold>nti. ‘‘Titthassa nāma’’nti vatvā tattha nibbacanaṃ dassetuṃ <bold>‘‘papanti etthāti papa’’</bold>nti vuttaṃ. Ettha hi papanti pānatitthaṃ. <bold>Bha-kāro kato</bold> niruttinayena. Visuddhaṭṭhena vā <bold>sabbatopabhaṃ,</bold> kenaci anupakkiliṭṭhatāya samantato pabhassaranti attho <pageBreak edition="M" number="1.0394" />. Yena nibbānaṃ adhigataṃ, taṃ santatipariyāpannānaṃyeva idha anuppādanirodho adhippetoti vuttaṃ <bold>‘‘upādinnakadhammajātaṃ nirujjhati appavattaṃ hotī’’</bold>ti.</paragraph>
    <paragraph line="23"><bold>Tatthā</bold>ti ‘‘viññāṇassa nirodhenā’’ti yaṃ padaṃ vuttaṃ, tasmiṃ. <bold>‘‘Viññāṇa’’</bold>nti viññāṇaṃ uddharati vibhattabbattā <bold>etthetaṃ uparujjhatī</bold>ti etasmiṃ nibbāne etaṃ nāmarūpaṃ carimakaviññāṇanirodhena anuppādavasena nirujjhati anupādisesāya nibbānadhātuyā, tenāha <bold>‘‘vijjhātadīpasikhā viya apaṇṇattikabhāvaṃ yātī’’</bold>ti. ‘‘Carimakaviññāṇa’’nti hi arahato cuticittaṃ adhippetaṃ. <bold>‘‘Abhisaṅkhāraviññāṇassāpī’’</bold>tiādināpi saupādisesanibbānamukhena anupādisesanibbānameva vadati nāmarūpassa anavasesato uparujjhanassa adhippetattā, tenāha <bold>‘‘anuppādavasena uparujjhatī’’</bold>ti. <bold>Sotāpattimaggañāṇenā</bold>ti kattari, karaṇe vā karaṇavacanaṃ. <bold>Nirodhenā</bold>ti pana hetumhi. <bold>Etthā</bold>ti etasmiṃ nibbāne. Sesamettha yaṃ atthato na vibhattaṃ, taṃ suviññeyyameva.</paragraph>
    <centered line="24">Kevaṭṭasuttavaṇṇanāya līnatthappakāsanā.</centered>
  </content>
</document>