<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0102t.tik9.xml</normativeSource>
    <source>roman/tika/suttapitaka (tika)/dighanikaya (tika)/mahavagga-tika/10. payasirajannasuttavannana.xml</source>
    <script>roman</script>
    <directory>/tika/suttapitaka (tika)/dighanikaya (tika)/mahavagga-tika</directory>
    <basename>10. payasirajannasuttavannana</basename>
    <titlePath>10. Pāyāsirājaññasuttavaṇṇanā - Mahāvagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">10. Pāyāsirājaññasuttavaṇṇanā</chapter>
    <paragraph line="2" number="406"> Bhagavatā <pageBreak edition="Pali Text Society" number="2.0443" /><pageBreak edition="Vipassana Research Institut" number="2.0323" /><pageBreak edition="Myanmar" number="2.0350" /> evaṃ gahitanāmattāti yojanā. Yasmā rājaputtā loke ‘‘kumāro’’ti voharīyanti. Ayañca rañño kittimaputto, tasmā āha <bold>‘‘rañño…pe… sañjāniṃsū’’</bold>ti.</paragraph>
    <paragraph line="3"><bold>Assā</bold>ti therassa. <bold>Puññāni karonto</bold> kappasatasahassaṃ devesu ceva manussesu ca uppajjitvā <bold>visesaṃ nibbattetuṃ nāsakkhi</bold> indriyānaṃ aparipakkattā. <bold>Tatiyadivase</bold>ti pabbataṃ āruḷhadivasato tatiye divase.</paragraph>
    <paragraph line="4"><bold>Tesaṃ</bold> sāvakabodhiyā niyatatāya, puññasambhārassa ca sātisayattā vinipātaṃ agantvā <bold>ekaṃ buddhantaraṃ…pe… anubhavantānaṃ. Devatāyā</bold>ti pubbe sahadhammacāriniyā suddhāvāsadevatāya.</paragraph>
    <paragraph line="5">‘‘Kuladārikāya kucchimhi uppanno’’ti vatvā taṃ evassa uppannabhāvaṃ mūlato paṭṭhāya dassetuṃ <bold>‘‘sā cā’’</bold>tiādi vuttaṃ. Tattha <bold>sā</bold>ti kuladārikā. <bold>Ca</bold>-saddo byatirekattho, tena vuccamānaṃ visesaṃ joteti. <bold>Kulaghara</bold>nti patikulagehaṃ. <bold>Gabbhanimitta</bold>nti gabbhassa saṇṭhitabhāvanimittaṃ. Satipi visākhāya ca sāvatthivāsikulapariyāpannatte tassā tattha padhānabhāvadassanatthaṃ <bold>‘‘visākhañcā’’</bold>ti vuttaṃ yathā ‘‘brāhmaṇā āgatā vāsiṭṭhopi āgato’’ti. <bold>Devatā</bold>ti idhapi sā eva suddhāvāsadevatā. <bold>Pañhe</bold>ti ‘‘bhikkhu bhikkhu ayaṃ vammiko’’tiādinā (ma. ni. 1.249) āgate pannarasapañhe.</paragraph>
    <paragraph line="6"><bold>Setabyā</bold>ti itthiliṅgavasena <bold>tassa nagarassa nāmaṃ.</bold><bold>Uttarenā</bold>ti <pageBreak edition="Pali Text Society" number="2.0444" /> ena-saddayogena ‘‘setabya’’nti upayogavacanaṃ pāḷiyaṃ vuttaṃ. Atthavacanena pana uttarasaddaṃ apekkhitvā <bold>setabyato</bold>ti nissakkappayogo kato. <bold>Anabhisittakarājā</bold>ti khattiyajātiko abhisekaṃ appatto.</paragraph>
    <subhead line="7">Pāyāsirājaññavatthuvaṇṇanā</subhead>
    <paragraph line="8" number="407"><bold>Diṭṭhiyeva</bold><pageBreak edition="Vipassana Research Institut" number="2.0324" /><bold>diṭṭhigata</bold>nti gata-saddena padavaḍḍhanamāha, diṭṭhiyā vā gatamattaṃ <pageBreak edition="Myanmar" number="2.0351" /><bold>diṭṭhigataṃ,</bold> ayāthāvaggāhitāya gantabbābhāvato diṭṭhiyā gahaṇamattaṃ, kevalo micchābhinivesoti attho, taṃ pana diṭṭhigataṃ tassa ayonisomanasikārādivasena uppajjitvā paṭipakkhasammukhībhāvābhāvato, anurūpāhāralābhato ca samudācārappattaṃ jātanti pāḷiyaṃ ‘‘uppannaṃ hotī’’ti vuttaṃ. <bold>Taṃ taṃ kāraṇaṃ apadisitvā</bold>ti tato idhāgacchanakassa, ito tattha gacchanakassa ca apadisanato ‘‘tattha tattheva sattānaṃ ucchijjanato’’ti evamādi taṃ taṃ kāraṇaṃ paṭirūpakaṃ apadisitvā.</paragraph>
    <paragraph line="9" number="408"> Āpannānadhippetatthavisaye ayaṃ <bold>purā</bold>-saddapayogoti āha <bold>‘‘purā…pe… saññāpetīti yāva na saññāpetī’’</bold>ti.</paragraph>
    <subhead line="10">Candimasūriyaupamāvaṇṇanā</subhead>
    <paragraph line="11" number="411"> Yathā candimasūriyā uḷāravipulobhāsatāya aññena obhāsena anabhibhavanīyā, evamayampi paññāobhāsenāti dassento <bold>‘‘candima…pe… aññenā’’</bold>tiādimāha. <bold>Ādīhī</bold>ti <bold>ādi</bold>-saddena ‘‘kittake ṭhāne ete pavattenti, kittakañca ṭhānaṃ nesaṃ ābhā pharatī’’ti evamādimpi codanaṃ saṅgaṇhāti. <bold>Paliveṭhessatī</bold>ti ābandhissati, anuyuñjissatīti attho. <bold>Nibbeṭhetuṃ</bold> taṃ vissajjetuṃ. <bold>Tasmā</bold>ti yasmā <pageBreak edition="Pali Text Society" number="2.0445" /> yathāvuttaṃ codanaṃ nibbeṭhetuṃ na sakkoti, tasmā. Attano anicchitaṃ saṅghātanaṃ pakkhaṃ paṭijānanto ‘‘parasmiṃ loke, na imasmi’’ntiādimāha.</paragraph>
    <paragraph line="12">Kathaṃ panāyaṃ natthikadiṭṭhi ‘‘devo’’ti paṭijānātīti tattha kāraṇaṃ dassetuṃ <bold>‘‘bhagavā panā’’</bold>tiādi vuttaṃ. ‘‘Devāpi devattabhāveneva ucchijjanti, manussāpi manussattabhāveneva ucchijjantī’’ti evaṃ vā assa diṭṭhi, evañca katvā ‘‘devā te, na manussā’’ti vacanañca na virujjhati. Evaṃ <bold>cande</bold>ti candavimāne, na ca cande vā kathiyante.</paragraph>
    <paragraph line="13" number="412"> Ābādho etesaṃ atthīti <bold>ābādhikā.</bold> Dukkhaṃ sañjātaṃ etesanti <bold>dukkhitā.</bold> Saddhāya ayitabbā <bold>saddhāyikā,</bold> saddhāya pavattiṭṭhānabhūtā. Tenāha <bold>‘‘ahaṃ tumhe’’</bold>tiādi. Paccayo pattiyāyanaṃ etesu atthīti <bold>paccayikā. </bold></paragraph>
    <subhead line="14">Coraupamāvaṇṇanā</subhead>
    <paragraph line="15" number="413"><bold>Uddisitvā</bold>ti <pageBreak edition="Vipassana Research Institut" number="2.0325" /><pageBreak edition="Myanmar" number="2.0352" /> upecca dassetvā. <bold>Kammakāraṇikasattesū</bold>ti nerayikānaṃ saṅghātanakasattesu. <bold>Kammamevā</bold>ti tehi tehi nerayikehi katakammameva. <bold>Kammakāraṇaṃ karotī</bold>ti āyūhanānurūpaṃ taṃ taṃ kāraṇaṃ karoti, tathā dukkhaṃ uppādetīti attho. <bold>Nirayapālā</bold>ti ettha <bold>iti</bold>-saddo ādiattho, tena tattha sabbaṃ nirayakaṇḍapāḷiṃ (ma. ni. 3.259) saṅgaṇhāti. Evaṃ suttato (ma. ni. 3.259) nirayapālānaṃ atthibhāvaṃ dassetvā idāni yuttitopi dassetuṃ <bold>‘‘manussaloke’’</bold>tiādi vuttaṃ. Tattha nerayike niraye pālenti tato niggantuṃ appadānavasena rakkhantīti <bold>nirayapālā.</bold> Yaṃ panettha vattabbaṃ, taṃ <bold>papañcasūdanīṭīkāyaṃ</bold> gahetabbaṃ.</paragraph>
    <subhead line="16">Gūthakūpapurisaupamāvaṇṇanā</subhead>
    <paragraph line="17" number="415"><bold>Nimmajjathā</bold>ti <pageBreak edition="Pali Text Society" number="2.0446" /> niravasesato majjatha sodhetha. Taṃ pana tassa tassa gūthassa tathā sodhanaṃ apanayanaṃ hotīti āha <bold>‘‘apanethā’’</bold>ti.</paragraph>
    <paragraph line="18"><bold>Asucī</bold>ti asuddho, so pana yasmā manavaḍḍhanako manoharo na hoti, tasmā āha <bold>‘‘amanāpo’’</bold>ti. Asucisaṅkhātaṃ asucibhāgataṃ attano sabhāvataṃ gato pattoti <bold>asucisaṅkhāto</bold>ti āha <bold>‘‘asucikoṭṭhāsabhūto’’</bold>ti. <bold>Duggandho</bold>ti duṭṭhagandho aniṭṭhagandho, so pana na yo koci, atha kho pūtigandhoti āha <bold>‘‘kuṇapagandho’’</bold>ti. <bold>Jigucchitabbayutto</bold>ti hīḷitabbayutto. <bold>Paṭikūlo</bold> ghānindriyassa paṭikūlarūpo. <bold>Ubbādhatī</bold>ti uparūpari bādhati. <bold>Manussānaṃ gandho…pe… bādhati</bold> ativiya asucisabhāvattā, asucimhiyeva jātasaṃvaddhanabhāvato, devānañca ghānapasādassa tikkhavisadabhāvato.</paragraph>
    <paragraph line="19" number="416"><bold>Dūre nibbattā</bold> paranimmitavasavattiādayo.</paragraph>
    <paragraph line="20" number="419"><bold>Sundaradhamme</bold>ti sobhanaguṇe. <bold>Sugatisukha</bold>nti sugati ceva tappariyāpannaṃ sukhañca.</paragraph>
    <subhead line="21">Gabbhinīupamāvaṇṇanā</subhead>
    <paragraph line="22" number="420"> Puññakammato <pageBreak edition="Myanmar" number="2.0353" /> eti uppajjatīti <bold>ayo,</bold> sukhaṃ. Tappaṭipakkhato <bold>anayo,</bold> dukkhaṃ <pageBreak edition="Vipassana Research Institut" number="2.0326" />. <bold>Apakka</bold>nti na siddhaṃ na niṭṭhānappattaṃ. <bold>Na paripācenti</bold> na niṭṭhānaṃ pāpenti. <bold>Na upacchindanti</bold> attavinipātassa sāvajjabhāvato. <bold>Āgamentī</bold>ti udikkhanti. <bold>Nibbisa</bold>nti yassa pana taṃ kammaphalaṃ nibbisanto niyuñjanto, <bold>nibbisa</bold>nti vā nibbesaṃ vetanaṃ paṭikaṅkhanto bhatapuriso yathā.</paragraph>
    <paragraph line="23" number="421"><bold>Ubbhinditvā</bold>ti upasaggena padavaḍḍhanamattanti āha <bold>‘‘bhinditvā’’</bold>ti.</paragraph>
    <subhead line="24">Supinakaupamāvaṇṇanā</subhead>
    <paragraph line="25" number="422"><bold>‘‘Nikkhamantaṃ vā pavisantaṃ vā jīva’’</bold>nti idaṃ tassa ajjhāsayavasena vuttaṃ. So hi ‘‘sattānaṃ supinadassanakāle <pageBreak edition="Pali Text Society" number="2.0447" /> attabhāvato jīvo bahi nikkhamitvā taṃtaṃārāmarāmaṇeyyakadassanādivasena ito cito ca paribbhamitvā punadeva attabhāvaṃ anupavisatī’’ti evaṃ pavattamicchāgāhavipallattacitto. Athassa thero khuddakāya āṇiyā vipulaṃ āṇiṃ nīharanto viya jīvasamaññāmukhena ucchedadiṭṭhiṃ nīharitukāmo ‘‘api nu tā tuyhaṃ jīvaṃ passanti pavisantaṃ vā nikkhamantaṃ vā’’ti āha. Yattha pana tathārūpā jīvasamaññā, taṃ dassento <bold>‘‘cittācāraṃ jīvanti gahetvā āhā’’</bold>ti vuttaṃ.</paragraph>
    <paragraph line="26" number="423"><bold>Veṭhetvā</bold>ti vekhadānasaṅkhepena veṭhetvā. <bold>Cavanakāle</bold>ti cavanassa cutiyā pattakāle, na cavamānakāle. <bold>Rūpakkhandhamattamevā</bold>ti katipayarūpadhammasaṅghātamattameva. Utusamuṭṭhānarūpadhammasamūhamattameva hi tadā labbhati, matta-saddo vā visesanivattiattho, tena kammajāditisantatirūpavisesaṃ nivatteti. <bold>Appavattā hontī</bold>ti appavattikā honti, na upalabbhatīti attho. Viññāṇe pana jīvasaññī, tasmā <bold>‘‘viññāṇakkhandho gacchatī’’</bold>ti āha, tattha anupalabbhanatoti adhippāyo.</paragraph>
    <subhead line="27">Santattaayoguḷaupamāvaṇṇanā</subhead>
    <paragraph line="28" number="424"><bold>Vūpasantateja</bold>nti vigatusmaṃ.</paragraph>
    <paragraph line="29" number="425"><bold>Āmato</bold>ti ettha <bold>ā</bold>-saddo āmisa-saddo viya upaḍḍhapariyāyoti āha <bold>‘‘addhamato’’</bold>ti, <bold>āmato</bold>ti vā īsaṃ darathena <pageBreak edition="Myanmar" number="2.0354" /> usmanā yuttamaraṇo marantoti attho. Mīyamāno hi <pageBreak edition="Vipassana Research Institut" number="2.0327" /> avigatusmo hoti, na mato viya vigatusmo. Tenāha <bold>‘‘marituṃ āraddho hotī’’</bold>ti. Tathā <pageBreak edition="Pali Text Society" number="2.0448" /> rūpassa <bold>odhunanaṃ</bold> nāmassa orato parivattanamevāti āha <bold>‘‘orato karothā’’</bold>ti. Orato kātukāmassa pana saṃparivattanaṃ <bold>sandhunanaṃ,</bold> taṃ pana parato karaṇanti āha <bold>‘‘parato karothā’’</bold>ti. Paramukhaṃ katassa ito cito parivattanaṃ <bold>niddhunana</bold>nti āha <bold>‘‘aparāparaṃ karothā’’</bold>ti. Indriyāni aparibhinnānīti adhippāyena <bold>‘‘tañcāyatanaṃ na paṭisaṃvedetī’’</bold>ti vuttaṃ.</paragraph>
    <subhead line="30">Saṅkhadhamaupamāvaṇṇanā</subhead>
    <paragraph line="31" number="426"> Saṅkhaṃ dhamati, dhamāpetīti vā <bold>saṅkhadhamo. </bold><bold>Upalāpetvā</bold>ti uparūpari saddayogavasena sallāpetvā, saddayuttaṃ katvāti attho. Taṃ pana atthato dhamanamevāti āha <bold>‘‘dhamitvā’’</bold>ti.</paragraph>
    <subhead line="32">Aggikajaṭilaupamāvaṇṇanā</subhead>
    <paragraph line="33" number="428"> Āhito aggi etassa atthīti <bold>aggiko,</bold> svāssa aggikabhāvo yasmā aggihutamālāvedisampādanehi ceva indhanadhūmabarihisasappitelūpaharaṇehi balipupphadhūmagandhādiupahārehi ca tassa payirupāsanāya icchito, tasmā vuttaṃ <bold>‘‘aggiparicārako’’</bold>ti. <bold>Āyuṃ pāpuṇāpeyya</bold>nti yathā cirajīvī hoti, evaṃ āyuṃ pacchimavayaṃ pāpeyyaṃ. <bold>Vaḍḍhiṃ gameyya</bold>nti sarīrāvayave, guṇāvayave ca phātiṃ pāpeyyaṃ. <bold>Araṇī yugaḷa</bold>nti uttarāraṇī, adharāraṇīti araṇīdvayaṃ.</paragraph>
    <paragraph line="34" number="429"><bold>Eva</bold>nti ‘‘bālo pāyāsirājañño’’tiādippakārena. <bold>Tayā</bold>ti theraṃ sandhāya vadati. <bold>Vuttayuttakāraṇamakkhalakkhaṇenā</bold>ti vuttayuttakāraṇassa makkhanasabhāvena. <bold>Yugaggāhalakkhaṇenā</bold>ti samadhuraggahaṇalakkhaṇena. <bold>Palāsenā</bold>ti palāsetīti palāso, parassa guṇe uttaritare ḍaṃsitvā viya chaḍḍento attano guṇehi same karotīti <pageBreak edition="Pali Text Society" number="2.0449" /> attho. Samakaraṇaraso hi palāso, tena palāsena.</paragraph>
    <subhead line="35">Dvesatthavāhaupamāvaṇṇanā</subhead>
    <paragraph line="36" number="430"><bold>Haritakapatta</bold>nti <pageBreak edition="Myanmar" number="2.0355" /> haritabbapattaṃ, appapattanti attho. Tenāha <bold>‘‘antamaso’’</bold>tiādi. <bold>Sannaddhadhanukalāpa</bold>nti ettha <bold>kalāpa</bold>nti tūṇīramāha, tañca sannayhato dhanunā vinā na sannayhatīti āha <pageBreak edition="Vipassana Research Institut" number="2.0328" /><bold>‘‘sannaddhadhanukalāpa’’</bold>nti. <bold>Āsittodakāni vaṭumānī</bold>ti gamanamaggā ceva taṃtaṃudakamaggā ca sammadeva devena phuṭṭhattā tahaṃ tahaṃ paggharitaudaka sandamānaudakā. Tenāha <bold>‘‘paripuṇṇasalilā maggā ca kandarā cā’’</bold>ti.</paragraph>
    <paragraph line="37"><bold>Yathābhatenā</bold>ti sakaṭesu yathāṭhapitena, yathā ‘‘amma ito karohī’’ti vutte ṭhapesīti attho karaṇakiriyāya kiriyāsāmaññavācībhāvato. Tasmā <bold>yathāropitena, yathāgahitenāti attho</bold> vutto.</paragraph>
    <subhead line="38">Akkhadhuttakaupamāvaṇṇanā</subhead>
    <paragraph line="39" number="434"><bold>Parājayaguḷa</bold>nti yena guḷena, yāya salākāya ṭhitāya ca parājayo hoti, taṃ adassanaṃ gamento <bold>gilati.</bold><bold>Pajjohana</bold>nti pakārehi juhanakammaṃ. Taṃ pana balidānavasena karīyatīti āha <bold>‘‘balikamma’’</bold>nti.</paragraph>
    <subhead line="40">Sāṇabhārikaupamāvaṇṇanā</subhead>
    <paragraph line="41" number="436"><bold>Gāmapatta</bold>nti gāmo eva hutvā āpajjitabbaṃ, suññabhāvena anāvasitabbaṃ. Tenāha <bold>‘‘vuṭṭhitagāmapadeso’’</bold>ti. <bold>Gāmapada</bold>nti yathā purisassa pādanikkhittaṭṭhānaṃ adhigataparicchedaṃ ‘‘pada’’nti vuccati, evaṃ gāmavāsīhi āvasitaṭṭhānaṃ adhigatanivutthāgāraṃ ‘‘gāmapada’’nti vuttaṃ. Tenāha <bold>‘‘ayamevattho’’</bold>ti. <bold>Susannaddho</bold>ti <pageBreak edition="Pali Text Society" number="2.0450" /> sukhena gahetvā gamanayogyatāvasena suṭṭhu sajjito. Taṃ pana susajjanaṃ suṭṭhu bandhanavasenevāti āha <bold>‘‘subaddho’’</bold>ti.</paragraph>
    <paragraph line="42">Ayādīnampi lohabhāve satipi loha-saddo sāsane tambalohe niruḷhoti āha <bold>‘‘lohanti tambaloha’’</bold>nti.</paragraph>
    <subhead line="43">Saraṇagamanavaṇṇanā</subhead>
    <paragraph line="44" number="437"><bold>Abhiraddho</bold>ti <pageBreak edition="Myanmar" number="2.0356" /> ārādhitacitto, sāsanassa ārādhitacittatā pasīdanavasenāti āha <bold>‘‘abhippasanno’’</bold>ti. <bold>Pañhupaṭṭhānānī</bold>ti pañhesu upaṭṭhānāni mayā pucchitatthesu tumhākaṃ vissajjanavasena ñāṇupaṭṭhānāni.</paragraph>
    <subhead line="45">Yaññakathāvaṇṇanā</subhead>
    <paragraph line="46" number="438"><bold>Saṅghāta</bold>nti <pageBreak edition="Vipassana Research Institut" number="2.0329" /><bold>saṃ</bold>-saddo padavaḍḍhanamattanti āha <bold>‘‘ghāta’’</bold>nti. <bold>Vipākaphalenā</bold>ti sadisaphalena. <bold>Mahapphalo na hoti</bold> gavādipāṇaghātena upakkiliṭṭhabhāvato. <bold>Guṇānisaṃsenā</bold>ti uddayaphalena. <bold>Ānubhāvajutiyā</bold>ti paṭipakkhavigamanajanitena sabhāvasaṅkhātena tejena. <bold>Na mahājutiko hoti</bold> aparisuddhabhāvato. <bold>Vipākavipphāratāyā</bold>ti vipākaphalassa vipulatāya, pāripūriyāti attho. <bold>Duṭṭhukhette</bold>ti usabhādidosehi dūsitakhette, taṃ pana vappābhāvato asāraṃ hotīti āha <bold>‘‘nissārakhette’’</bold>ti. <bold>Dubbhūme</bold>ti kucchitabhūmibhāge, svāssa kucchitabhāvo asāratāya vā siyā ninnatādidosavasena vā. Tattha paṭhamo pakkho paṭhamapadena dassitoti itaraṃ dassento <bold>‘‘visamabhūmibhāge’’</bold>ti āha. Daṇḍābhighātādinā <bold>chinnabhinnāni. Pūtīnī</bold>ti gomayalepadānādisukhena asukkhāpitattā pūtibhāvaṃ gatāni. Tāni pana yasmā sāravantāni na honti, tasmā vuttaṃ <bold>‘‘nissārānī’’</bold>ti. <bold>Vātātapahatānī</bold>ti vātena ca ātapena ca vinaṭṭhabījasāmatthiyāni. Tenāha <bold>‘‘pariyādinnatejānī’’</bold>ti. Yaṃ <pageBreak edition="Pali Text Society" number="2.0451" /> yathājātavīhiādigatena taṇḍulena aṅkuruppādanayogyabījasāmatthiyaṃ, taṃ <bold>taṇḍulasāro,</bold> tassa <bold>ādānaṃ</bold> gahaṇaṃ tathāuppajjanameva. <bold>Etāni</bold> pana bījāni <bold>na tādisāni</bold> khaṇḍādidosavantatāya. Dhārāya khette <bold>anuppavesanaṃ</bold> nāma vassanameva, taṃ paṭikkhepavasena dassento āha <bold>‘‘na sammā vasseyyā’’</bold>ti. <bold>Aṅkuramūlapattādīhī</bold>ti cettha aṅkurakandādīhi <bold>uddhaṃ vuddhiṃ,</bold> mūlajaṭādīhi <bold>heṭṭhā viruḷhiṃ,</bold> pattapupphādīhi <bold>samantato ca vepulla</bold>nti yojanā.</paragraph>
    <paragraph line="47"><bold>Aparūpaghātenā</bold>ti paresaṃ vibādhanena. <bold>Uppannapaccayato</bold>ti nibbattitaghāsacchādanādideyyadhammato. Gavādighātenapi hi tattha paṭiggāhakānaṃ ghāso saṅkīyati. <bold>‘‘Aparūpaghātitāyā’’</bold>ti idaṃ sīlavantatāya kāraṇavacanaṃ <pageBreak edition="Myanmar" number="2.0357" />. <bold>Guṇātireka</bold>nti guṇātirittaṃ, sīlādilokuttaraguṇehi visiṭṭhanti attho. <bold>Vipulā</bold>ti saddhāsampadādivasena uḷārā.</paragraph>
    <subhead line="48">Uttaramāṇavavatthuvaṇṇanā</subhead>
    <paragraph line="49" number="439"> Atha kho tehi sakuṇḍakehi taṇḍulehi siddhaṃbhattaṃ uttaṇḍulameva hotīti āha <bold>‘‘uttaṇḍulabhatta’’</bold>nti. <bold>Bilaṅgaṃ</bold> vuccati āranālaṃ bilaṅgato nibbattanato, tadeva kañjiyato jātanti <bold>kañjiyaṃ,</bold> taṃ dutiyaṃ etassāti <bold>bilaṅgadutiyaṃ,</bold> taṃ <bold>‘‘kañjikadutiya’’</bold>nti ca vuttaṃ. <bold>Dhorakānī</bold>ti dhoviyāni. Yasmā thūlatarānipi ‘‘thūlānī’’ti vattabbataṃ arahanti, tasmā <bold>‘‘thūlāni</bold><pageBreak edition="Vipassana Research Institut" number="2.0330" /><bold>cā’’</bold>ti vuttaṃ. <bold>Guḷadasānī</bold>ti suttānaṃ thūlatāya, kañjikassa bahalatāya ca piṇḍitadasāni. Tenāha <bold>‘‘puñjapuñja…pe… dasānī’’</bold>ti. <bold>Anuddisatī</bold>ti anu anu katheti.</paragraph>
    <paragraph line="50" number="440"><bold>Asakkacca</bold>nti na sakkaccaṃ anādarakāraṃ, taṃ pana <pageBreak edition="Pali Text Society" number="2.0452" /> kammaphalasaddhāya abhāvena hotīti āha <bold>‘‘saddhāvirahita’’</bold>nti. <bold>Acittīkata</bold>nti cittīkārapaccupaṭṭhāpanavasena na cittīkataṃ. Tenāha <bold>‘‘cittīkāravirahita’’</bold>ntiādi. Cittīkārarahitaṃ vā <bold>acittīkataṃ,</bold> yathā kataṃ paresaṃ vimhayāvahaṃ hoti, tathā akataṃ. Cittassa uḷārapaṇītabhāvo pana asakkaccadāneneva bādhito. <bold>Apaviddha</bold>nti chaḍḍanīyadhammaṃ viya apaviddhaṃ katvā, etena tasmiṃ dāne gāravākaraṇaṃ vadati. <bold>Serīsakaṃ nāmā</bold>ti ‘‘serīsaka’’nti evaṃ nāmakaṃ. <bold>Tuccha</bold>nti parijanaparicchedavirahato rittaṃ.</paragraph>
    <subhead line="51">Pāyāsidevaputtavaṇṇanā</subhead>
    <paragraph line="52" number="441"><bold>Tassānubhāvenā</bold>ti tassa dānassa ānubhāvena. <bold>Sirīsarukkho</bold>ti pabhassarakhandhaviṭapasākhāpalāsasampanno manuññadassano dibbo sirīsarukkho. <bold>Aṭṭhāsī</bold>ti phalassa kammasarikkhataṃ dassento <bold>vimānadvāre</bold> nibbattitvā aṭṭhāsi. <bold>Pubbāciṇṇavasenā</bold>ti purimajātiyaṃ tattha nivāsaparicayanavasena. Na kevalaṃ pubbāciṇṇavaseneva, atha kho utusukhumavasena pīti dassento <bold>‘‘tattha kirassa utusukhaṃ hotī’’</bold>ti āha.</paragraph>
    <paragraph line="53"><bold>So</bold>ti <pageBreak edition="Myanmar" number="2.0358" /> uttaro māṇavo. Yadi asakkaccaṃ dānaṃ datvā pāyāsi tattha nibbatto, pāyāsissa paricārikā sakkaccaṃ dānaṃ datvā kathaṃ tattha nibbattāti āha <bold>‘‘pāyāsissa panā’’</bold>ti. <bold>Nikantivasenā</bold>ti pāyāsimhi sāpekkhāvasena, pubbepi vā tattha nivutthapubbatāya. <bold>Disācārikavimāna</bold>nti ākāsaṭṭhaṃ hutvā disāsu vicaraṇakavimānaṃ, na rukkhapabbatasikharādisambandhaṃ. <bold>Vaṭṭaniaṭaviya</bold>nti vimānavīthiyanti.</paragraph>
    <centered line="54">Pāyāsirājaññasuttavaṇṇanāya līnatthappakāsanā.</centered>
    <centered line="55">Niṭṭhitā ca mahāvaggaṭṭhakathāya līnatthappakāsanā.</centered>
    <centered line="56">Mahāvaggaṭīkā niṭṭhitā.</centered>
  </content>
</document>