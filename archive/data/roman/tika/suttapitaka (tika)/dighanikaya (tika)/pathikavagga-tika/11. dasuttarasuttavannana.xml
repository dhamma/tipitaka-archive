<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0103t.tik10.xml</normativeSource>
    <archivePath>roman/tika/suttapitaka (tika)/dighanikaya (tika)/pathikavagga-tika/11. dasuttarasuttavannana.xml</archivePath>
    <baseFileName>11. dasuttarasuttavannana</baseFileName>
    <titlePath>11. Dasuttarasuttavaṇṇanā - Pāthikavagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">11. Dasuttarasuttavaṇṇanā</chapter>
    <paragraph line="2" number="350"><bold>Āvuso</bold><pageBreak edition="Myanmar" number="3.0275" /><pageBreak edition="Vipassana Research Institut" number="3.0247" /><pageBreak edition="Pali Text Society" number="3.0354" /><bold>bhikkhaveti sāvakānaṃ ālapana</bold>nti sāvakānaṃ āmantanavasena ālapanasamudācāro, na kevalaṃ ‘‘bhikkhave’’ti, so pana buddhānaṃ ālapanaṃ. Tenāha <bold>‘‘buddhā hī’’</bold>tiādi. Satthusamudācāravasena asamudācāro evettha satthu uccaṭṭhāne ṭhapanaṃ. Sampati āgatattā katthaci na nibaddho vāso etesanti <bold>anibaddhavāsā,</bold> antevāsikā. Kammaṭṭhānaṃ gahetvā sappāyasenāsanaṃ gavesantā yaṃ kiñci disaṃ gacchantīti <bold>disāgamanīyā.</bold> Idāni tamatthaṃ vitthārato dassetuṃ <bold>‘‘buddhakāle’’</bold>tiādi vuttaṃ.</paragraph>
    <paragraph line="3"><bold>Asubhakammaṭṭhāna</bold>nti ekādasavidhaṃ asubhakammaṭṭhānaṃ. Tatthāpi puggalavemattataṃ ñatvā tadanurūpaṃ tadanurūpameva deti. Mohacaritassapi kāmaṃ ānāpānassatikammaṭṭhānaṃ sappāyaṃ, kammaṭṭhānabhāvanāya pana bhājanabhūtaṃ kātuṃ sammohavigamāya paṭhamaṃ uddesaparipucchādhammassavanadhammasākacchāsu niyojetabboti vuttaṃ <bold>‘‘mohacaritassa…pe… ācikkhatī’’</bold>ti. Saddhācaritassa visesato purimā cha anussatiyo sappāyā, tāsaṃ pana anuyuñjane ayaṃ pubbabhāgapaṭipattīti dassetuṃ <bold>‘‘pasādanīyasuttante’’</bold>tiādi vuttaṃ. <bold>Ñāṇacaritassā</bold>ti buddhicaritassa, tassa pana maraṇassati, upasamānussati, catudhātuvavatthānaṃ, āhārepaṭikūlasaññā visesato sappāyā, tesaṃ pana upakāradhammadassanatthaṃ <bold>‘‘aniccatādi…pe… kathetī’’</bold>ti vuttaṃ. <bold>Tatthevā</bold>ti satthu santike eva. <bold>Temāsikaṃ paṭipada</bold>nti tīhi māsehi sanniṭṭhāpetabbaṃ paṭipadaṃ.</paragraph>
    <paragraph line="4"><bold>Ime bhikkhū</bold>ti imissā dhammadesanāya bhājanabhūtā bhikkhū. <bold>‘‘Evaṃ āgantvā gacchante</bold><pageBreak edition="Pali Text Society" number="3.0355" /><bold>pana bhikkhū’’</bold>ti idaṃ ‘‘buddhakāle’’tiādinā taduddesikavasena vuttabhikkhū sandhāya vuttaṃ, na ‘‘ime bhikkhū’’ti anantaraṃ vuttabhikkhū. Tenāha <bold>‘‘pesetī’’</bold>ti. <bold>Apalokethā</bold>ti āpucchatha. <bold>‘‘Paṇḍitā’’</bold>tiādi sevanabhajanesu kāraṇavacanaṃ. <bold>‘‘Sotāpattiphale vinetī’’</bold>tiādi yebhuyyavasena <pageBreak edition="Vipassana Research Institut" number="3.0248" /> vuttaṃ. Āyasmā hi dhammasenāpati bhikkhū yebhuyyena sotāpattiphalaṃ pāpetvā vissajjeti ‘‘evamete niyatā sambodhiparāyaṇā’’ti. Āyasmā pana mahāmoggallāno ‘‘sabbāpi bhavūpapatti jigucchitabbāvā’’ti bhikkhū yebhuyyena uttamatthaṃyeva pāpeti.</paragraph>
    <paragraph line="5">Sāvakehi <pageBreak edition="Myanmar" number="3.0276" /> vinetuṃ sakkuṇeyyā sāvakaveneyyā nāma na sāvakeheva vinetabbāti dassento āha <bold>‘‘sāvakaveneyyā nāmā’’</bold>tiādi. <bold>Dasadhā mātikaṃ ṭhapetvā</bold>ti ekakato paṭṭhāya yāva dasakā dasadhā dasadhā mātikaṃ ṭhapetvā <bold>vibhattoti dasuttaro. Dasuttaro gatotipi dasuttaroti</bold> ekakato paṭṭhāya yāva dasakā dasahi uttaro adhiko hutvā gato pavattotipi dasuttaro. <bold>Ekekasmiṃ pabbe</bold>ti ekakato paṭṭhāya yāva dasakā dasasu pabbesu ekekasmiṃ pabbe. <bold>Dasa dasa pañhā</bold>ti ‘‘katamo dhammo bahukāro appamādo kusalesu dhammesū’’tiādinā dasa dasa pañhā. <bold>Visesitā</bold>ti vissajjitā. <bold>Dasuttaraṃ pavakkhāmī</bold>ti desiyamānaṃ desanaṃ nāmakittanamukhena paṭijānāti vaṇṇabhaṇanatthaṃ. <bold>Pavakkhāmī</bold>ti pakārehi vakkhāmi. Tathā hettha paññāsādhikānaṃ pañcannaṃ pañhasatānaṃ vasena desanā pavattā. <bold>Dhamma</bold>nti idha <bold>dhamma</bold>-saddo pariyattipariyāyo ‘‘idha bhikkhu dhammaṃ pariyāpuṇātī’’tiādīsu (a. ni. 5.73) viya. Suttalakkhaṇo cāyaṃ <bold>dhammo</bold>ti āha <bold>‘‘dhammanti</bold><pageBreak edition="Pali Text Society" number="3.0356" /><bold>sutta’’</bold>nti. Svāyaṃ dhammo yathānusiṭṭhaṃ paṭipajjamānassa nibbānāvaho. Tato eva vaṭṭadukkhasamucchedāya hoti, sa cāyamassa ānubhāvo sabbesaṃ khandhānaṃ pamocanupāyabhāvatoti dassento ‘‘nibbānappattiyā’’tiādimāha. Tena vuttaṃ <bold>‘‘nibbānappattiyā’’</bold>tiādi.</paragraph>
    <paragraph line="6"><bold>Uccaṃ karonto</bold>ti udaggaṃ uḷāraṃ paṇītaṃ katvā dassento, paggaṇhantoti attho. <bold>Pemaṃ janento</bold>ti bhattiṃ uppādento. Idañca desanāya paggaṇhanaṃ buddhānampi āciṇṇaṃ evāti dassento <bold>‘‘ekāyano’’</bold>tiādimāha.</paragraph>
    <subhead line="7">Ekadhammavaṇṇanā</subhead>
    <paragraph line="8" number="351"> (Ka) <bold>kāra</bold>-saddo upa-saddena vināpi upakāratthaṃ vadati, ‘‘bahukārā, bhikkhave, mātāpitaro puttāna’’ntiādīsu (a. ni. 2.34) viyāti āha <bold>‘‘bahukāroti bahūpakāro’’</bold>ti.</paragraph>
    <paragraph line="9">(Kha) vaḍḍhane vutte nānantariyatāya uppādanaṃ vuttameva hotīti <bold>‘‘bhāvetabboti vaḍḍhetabbo’’</bold>ti <pageBreak edition="Vipassana Research Institut" number="3.0249" /> vutto. Uppādanapubbikā hi vaḍḍhanāti. Nanu <pageBreak edition="Myanmar" number="3.0277" /> ca <bold>‘‘eko dhammo uppādetabbo’’</bold>ti uppādanaṃ pettha visuṃ gahitaṃ evāti? Aññavisayattā tassa nāyaṃ virodho. Tathā hi <bold>‘‘eko dhammo pariññeyyo’’</bold>ti tīhipi pariññāhi pariññeyyataṃ vatvāpi <bold>‘‘eko dhammo pahātabbo’’</bold>ti pahātabbatā vuttā.</paragraph>
    <paragraph line="10">(Ga) <bold>tīhi pariññāhī</bold>ti ñātatīraṇapahānapariññāhi.</paragraph>
    <paragraph line="11">(Gha) <bold>pahānānupassanāyā</bold>ti pajahanavasena pavattāya anupassanāya. Missakavasena cetaṃ anupassanāgahaṇaṃ daṭṭhabbaṃ.</paragraph>
    <paragraph line="12">(Ṅa) sīlasampadādīnaṃ parihānāvaho <bold>parihānāya saṃvattanako. </bold></paragraph>
    <paragraph line="13">(Ca) jhānādivisesaṃ gametīti <bold>visesagāmī.</bold></paragraph>
    <paragraph line="14">(Cha) <bold>duppaccakkhakaro</bold>ti anupacitañāṇasambhārehi paccakkhaṃ kātuṃ asakkuṇeyyo.</paragraph>
    <paragraph line="15">(Jha) <bold>abhijānitabbo</bold>ti <pageBreak edition="Pali Text Society" number="3.0357" /> abhimukhaṃ ñāṇena jānitabbo.</paragraph>
    <paragraph line="16"><bold>Sabbattha mātikāsū</bold>ti dukādivasena vuttāsu sabbāsu mātikāsu. Ettha ca āyasmā dhammasenāpati te bhikkhū bhāvanāya niyojetvā uttamatthe patiṭṭhāpetukāmo paṭhamaṃ tāva bhāvanāya upakāradhammaṃ uddesavasena dassento ‘‘eko dhammo bahukāro’’ti vatvā tena upakārakena upakattabbaṃ dassento ‘‘eko dhammo bhāvetabbo’’ti āha. Ayañca bhāvanā vipassanāvasena icchitāti āha ‘‘eko dhammo pariññeyyo’’ti. Pariññā ca nāma yāvadeva pahātabbapajahanatthāti āha ‘‘eko dhammo pahātabbo’’ti. Pajahantena ca hānabhāgiyaṃ nīharitvā visesabhāgiye avaṭṭhātabbanti āha ‘‘eko dhammo hānabhāgiyo, eko dhammo visesabhāgiyo’’ti. Visesabhāgiye avaṭṭhānañca duppaṭivijjhanena, duppaṭivijjhapaṭivijjhanañce ijjhati, nipphādetabbanipphādanaṃ siddhameva hotīti āha ‘‘eko dhammo duppaṭivijjho, eko dhammo uppādetabbo’’ti. Tayidaṃ dvayaṃ abhiññeyyādijānanena hotīti āha ‘‘eko dhammo abhiññeyyo’’ti. Abhiññeyyañce abhiññātaṃ, sacchikātabbaṃ sacchikatameva hotīti. Ettāvatā ca niṭṭhitakiccova hoti, nāssa uttari kiñci karaṇīyanti evaṃ tāva mahāthero ekakavasena <pageBreak edition="Vipassana Research Institut" number="3.0250" /> tesaṃ bhikkhūnaṃ paṭipattividhiṃ uddisanto imāni dasa padāni iminā anukkamena uddisi.</paragraph>
    <paragraph line="17">(Ka) evaṃ <pageBreak edition="Myanmar" number="3.0278" /> aniyamato uddiṭṭhadhamme sarūpato niyametvā dassetuṃ ‘‘katamo eko dhammo’’tiādinā desanaṃ ārabhi. Tena vuttaṃ <bold>‘‘iti āyasmā sāriputto’’</bold>tiādi. Esa nayo dukādīsu. <bold>Veḷukāro</bold>ti veno. So hi veḷuvikārehi kilañjādikaraṇena ‘‘veḷukāro’’ti vutto. Anto, bahi ca sabbagatagaṇṭhiṃ nīharaṇena <bold>niggaṇṭhiṃ katvā. Ekekakoṭṭhāse</bold>ti ekakādīsu dasasu koṭṭhāsesu ekekasmiṃ koṭṭhāse.</paragraph>
    <paragraph line="18"><bold>Sabbatthakaṃ upakāraka</bold>nti sabbatthakameva sammā paṭipattiyā <pageBreak edition="Pali Text Society" number="3.0358" /> upakāravantaṃ. Idāni tamatthaṃ vitthārato dassetuṃ <bold>‘‘ayañhī’’</bold>tiādi vuttaṃ. <bold>Vipassanāgabbhaṃ gaṇhāpane</bold>ti yathā upari vipassanā paripaccati tikkhā visadā hutvā maggena ghaṭeti, evaṃ pubbabhāgavipassanāvaḍḍhane. <bold>Atthapaṭisambhidādīsū</bold>ti atthapaṭisambhidādīsu nipphādetabbesu, tesaṃ sambhārasambharaṇanti attho. Esa nayo ito paresupi. <bold>Ṭhānāṭṭhānesū</bold>ti ṭhāne, aṭṭhāne ca jānitabbe. <bold>Mahāvihārasamāpattiya</bold>nti mahatiyaṃ jhānādivihārasamāpattiyaṃ. <bold>Vipassanāñāṇādīsū</bold>ti <bold>ādi</bold>-saddena manomayiddhi ādikāni saṅgaṇhāti. <bold>Aṭṭhasu vijjāsū</bold>ti <bold>ambaṭṭhasutte</bold> (dī. ni. 1.279) āgatanayāsu aṭṭhasu vijjāsu.</paragraph>
    <paragraph line="19">Teneva bhagavā thometīti yojanā. <bold>Na</bold>nti appamādaṃ.</paragraph>
    <paragraph line="20"><bold>Thāmasampannenā</bold>ti ñāṇabalasamannāgatena. <bold>Dīpetvā</bold>ti ‘‘evampi appamādo kusalānaṃ dhammānaṃ sampādane bahupakāro’’ti pakāsetvā. Yaṃ kiñci anavajjapakkhikamatthaṃ appamāde pakkhipitvā kathetuṃ yuttanti dassetuṃ <bold>‘‘yaṃ kiñcī’’</bold>tiādi vuttaṃ.</paragraph>
    <paragraph line="21">(Kha) <bold>kāyagatāsatī</bold>ti rassaṃ akatvā niddeso, niddesena vā etaṃ samāsapadaṃ daṭṭhabbaṃ. ‘‘Aṭṭhikāni puñjakitāni terovassikāni…pe… pūtīni cuṇṇikajātānī’’ti (dī. ni. 2.379) evaṃ pavattamanasikāro <bold>‘‘cuṇṇikamanasikāro’’</bold>ti vadanti. Apare pana bhaṇanti ‘‘cuṇṇikairiyāpathesu pavattamanasikāro’’ti. <bold>Ettha uppannasatiyā</bold>ti etasmiṃ yathāvutte ekūnatiṃsavidhe ṭhāne uppannāya satiyā. <bold>Sukhasampayuttā</bold>ti nippariyāyato sukhasampayuttā, pariyāyato pana catutthajjhāne upekkhāpi ‘‘sukha’’nti vattabbataṃ labhati santasabhāvattā.</paragraph>
    <paragraph line="22">(Ga) paccayabhūto <pageBreak edition="Myanmar" number="3.0279" /><pageBreak edition="Vipassana Research Institut" number="3.0251" /><pageBreak edition="Pali Text Society" number="3.0359" /> ārammaṇādivisayopi ārammaṇabhāvena vaṇo viya āsave paggharati, so sampayogasambhavābhāvepi saha āsavehīti <bold>sāsavo.</bold> Tathā upādānānaṃ hitoti <bold>upādāniyo.</bold> Itarathā pana paccayabhāvena vidhi paṭikkhepo.</paragraph>
    <paragraph line="23">(Gha) <bold>asmīti māno</bold>ti ‘‘asmī’’ti pavatto māno.</paragraph>
    <paragraph line="24">(Ca) <bold>vipariyāyenā</bold>ti ‘‘anicce anicca’’ntiādinā nayena pavatto pathamanasikāro.</paragraph>
    <paragraph line="25">(Cha) <bold>idha pana vipassanānantaro maggo ‘‘ānantariko cetosamādhī’’ti adhippeto.</bold> Kasmā? <bold>Vipassanāya anantarattā, attano vā</bold> pavattiyā <bold>anantaraṃ phaladāyakattā.</bold> Saddatthato pana anantaraṃ phalaṃ <bold>anantaraṃ,</bold> tasmiṃ anantare niyuttā, taṃ vā arahati, anantarapayojanoti vā <bold>ānantariko.</bold></paragraph>
    <paragraph line="26">(Ja) <bold>phala</bold>nti phalapaññā. <bold>Paccavekkhaṇapaññā adhippetā</bold> akuppārammaṇatāya.</paragraph>
    <paragraph line="27">(Jha) attano phalaṃ āharatīti <bold>āhāro,</bold> paccayoti āha <bold>‘‘āhāraṭṭhitikāti paccayaṭṭhitikā’’</bold>ti. <bold>Ayaṃ eko dhammo</bold>ti ayaṃ paccayasaṅkhāto eko dhammoti paccayatāsamaññena ekaṃ katvā vadati. <bold>Ñātapariññāya abhiññāyā</bold>ti ñātapariññāsaṅkhātāya abhiññāya.</paragraph>
    <paragraph line="28">(Ña) <bold>akuppā cetovimuttīti arahattaphalavimutti</bold> akuppabhāvena ukkaṃsagatattā. Aññathā sabbāpi phalasamāpattiyo akuppā eva paṭipakkhehi akopanīyattā.</paragraph>
    <paragraph line="29"><bold>Abhiññāyā</bold>ti ‘‘abhiññeyyo’’ti ettha laddhaabhiññāya. <bold>Pariññāyā</bold>ti etthāpi eseva nayo. <bold>Pahātabbasacchikātabbehī</bold>ti pahātabbasacchikātabbapadehi. <bold>Pahānapariññāva</bold> kathitā pahānasacchikiriyānaṃ ekāvāratāya pariññāya saheva ijjhanato. <bold>Sacchikātabboti</bold> visesato <bold>phalaṃ kathitaṃ. Ekasmiṃyeva</bold><pageBreak edition="Pali Text Society" number="3.0360" /> sattame eva <bold>pade labbhati. </bold><bold>Phalaṃ pana anekesupi padesu labbhati</bold> paṭhamaṭṭhamanavamadasamesu labbhanato. Yasmā <pageBreak edition="Myanmar" number="3.0280" /> taṃ nippariyāyato dasame eva labbhati, itaresu pariyāyato tasmā <bold>‘‘labbhati evā’’</bold>ti sāsaṅkaṃ vadati.</paragraph>
    <paragraph line="30"><bold>Sabhāvato vijjamānā</bold>ti yena bahukārādisabhāvena desitā, tena sabhāvena paramatthato upalabbhamānā <pageBreak edition="Vipassana Research Institut" number="3.0252" />. <bold>Yāthāvā</bold>ti aviparītā. <bold>Tathāsabhāvā</bold>ti taṃsabhāvā. <bold>Na tathā na hontī</bold>ti avitathattā tathāva honti. Tato eva <bold>vuttappakārato aññathā na</bold> hontīti pañcahipi padehi tesaṃ dhammānaṃ yathābhūtameva vadati. <bold>Sammā</bold>ti ñāyena. Yaṃ pana ñātaṃ, taṃ hetuyuttaṃ kāraṇayuttameva hotīti āha <bold>‘‘hetunā kāraṇenā’’</bold>ti. <bold>Okappanaṃ janesī</bold>ti jinavacanabhāvena abhippasādaṃ uppādesi.</paragraph>
    <centered line="31">Ekadhammavaṇṇanā niṭṭhitā.</centered>
    <subhead line="32">Dvedhammavaṇṇanā</subhead>
    <paragraph line="33" number="352"> (Ka) ‘‘sabbatthā’’ ti idaṃ ‘‘sīlapūraṇādīsū’’ti etena saddhiṃ sambandhitabbaṃ. <bold>‘‘Sīlapūraṇādīsu sabbattha appamādo viya upakārakā’’</bold>ti etena satisampajaññānampi appamādassa viya sabbattha upakārakatā pakāsitā hoti atthato nātivilakkhaṇattā tato tesaṃ. Satiavippavāso hi appamādo, so ca atthato sabbattha avijahitā sati eva, sā ca kho ñāṇasampayuttā eva daṭṭhabbā, itarāya tathārūpasamatthatābhāvato.</paragraph>
    <paragraph line="34">(Kha) tesaṃ pañcasatamattānaṃ bhikkhūnaṃ pubbabhāgapaṭipattivasena desitattā <bold>pubbabhāgā kathitā.</bold></paragraph>
    <paragraph line="35">(Cha) <bold>ayonisomanasikāro</bold> saṃkilesassa mūlakāraṇabhāvena pavatto <bold>hetu,</bold> paribrūhanabhāvena pavatto <bold>paccayo. Yonisomanasikāre</bold>pi eseva nayo. Yathā ca sattānaṃ saṃkilesāya, visuddhiyā ca paccayabhūtā ayonisomanasikāro, yonisomanasikāroti ‘‘ime dve dhammā duppaṭivijjhā’’ti <pageBreak edition="Pali Text Society" number="3.0361" /> ettha nīharitvā vuttā, evaṃ imehi dhammā nīharitvā vattabbāti dassento <bold>‘‘tathā’’</bold>tiādimāha. Tattha asubhajjhānādayo cattāro <bold>visaṃyogā</bold> nāma kāmayogādipaṭipakkhabhāvato <pageBreak edition="Myanmar" number="3.0281" />. <bold>‘‘Evaṃ pabhedā’’</bold>ti iminā ‘‘avijjābhāgino dhammā, vijjābhāgino dhammā, kaṇhā dhammā, sukkā dhammā’’ti (dha. sa. 101, 104) evamādīnaṃ saṅgaho daṭṭhabbo.</paragraph>
    <paragraph line="36">(Jha) paccayehi <pageBreak edition="Vipassana Research Institut" number="3.0253" /> samecca sambhuyya katattā pañcakkhandhā <bold>saṅkhatā dhātu.</bold> Kenaci anabhisaṅkhatattā nibbānaṃ <bold>asaṅkhatā dhātu.</bold></paragraph>
    <paragraph line="37">(Ña) tisso vijjā vijjanaṭṭhena, viditakaraṇaṭṭhena ca <bold>vijjā. Vimuttīti arahattaphalaṃ</bold> paṭipakkhato sabbaso vimuttattā.</paragraph>
    <paragraph line="38"><bold>Abhiññādīnī</bold>ti abhiññāpaññādīni. <bold>Ekakasadisāneva</bold> purimavāre viya vibhajja kathetabbato. <bold>Maggo kathito</bold>ti ettha ‘‘maggova kathito’’ti evamatthaṃ aggahetvā ‘‘maggo kathitovā’’ti evamattho gahetabbo ‘‘anuppāde ñāṇa’’nti iminā phalassa gahitattā. <bold>Sacchikātabbapade phalaṃ kathita</bold>nti etthāpi ‘‘phalameva kathita’’nti aggahetvā ‘‘phalaṃ kathitamevā’’ti attho gahetabbo vijjāggahaṇena tadaññassa saṅgahitattā. Esa nayo ito paresupi evarūpesu ṭhānesu.</paragraph>
    <centered line="39">Dvedhammavaṇṇanā niṭṭhitā.</centered>
    <subhead line="40">Tayodhammavaṇṇanā</subhead>
    <paragraph line="41" number="353">. (Cha) <bold>so</bold>ti anāgāmimaggo. <bold>Sabbaso kāmānaṃ nissaraṇaṃ</bold> samucchedavasena pajahanato. <bold>Āruppe arahattamaggo</bold> nāma arūpajjhānaṃ pādakaṃ katvā uppanno aggamaggo. <bold>Puna uppattinivāraṇato</bold>ti rūpānaṃ uppattiyā sabbaso nivāraṇato. Nirujjhanti saṅkhārā etenāti <bold>nirodho,</bold> aggamaggo. Tena hi kilesavaṭṭe nirodhite itarampi vaṭṭadvayaṃ nirodhitameva hoti. Tassa pana nirodhassa pariyosānattā aggaphalaṃ ‘‘nirodho’’ti vattabbataṃ labbhatīti āha <bold>‘‘arahattaphalaṃ</bold><pageBreak edition="Pali Text Society" number="3.0362" /><bold>nirodhoti adhippeta’’</bold>nti. <bold>‘‘Arahattaphalena hi nibbāne diṭṭhe’’</bold> ti idaṃ arahattamaggena nibbānadassanassāyaṃ nibbattīti katvā vuttaṃ. Evañca katvā ‘‘arahattasaṅkhātanirodhassa paccayattā’’ ti idampi vacanaṃ samatthitaṃ hoti.</paragraph>
    <paragraph line="42">(Ja) <bold>atītaṃ</bold><pageBreak edition="Myanmar" number="3.0282" /><bold>sārammaṇa</bold>nti atītakoṭṭhāsārammaṇaṃ ñāṇaṃ, atītā khandhāyatanadhātuyo ārabbha <pageBreak edition="Vipassana Research Institut" number="3.0254" /> pavattanakañāṇanti attho. ‘‘Maggo kathitovā’’ti avadhāraṇaṃ daṭṭhabbaṃ, tathā ‘‘sacchikātabbe phalaṃ kathitamevā’’ti.</paragraph>
    <paragraph line="43">(Ña) <bold>āsavānaṃ khaye ñāṇa</bold>nti ca āsavānaṃ khayante ñāṇanti adhippāyo, aññathā maggo kathito siyā.</paragraph>
    <centered line="44">Tayodhammavaṇṇanā niṭṭhitā.</centered>
    <subhead line="45">Catudhammavaṇṇanā</subhead>
    <paragraph line="46" number="354"> (Ka) dārumayaṃ cakkaṃ <bold>dārucakkaṃ,</bold> tathā <bold>ratanacakkaṃ.</bold> Āṇaṭṭhena dhammo eva <bold>dhammacakkaṃ.</bold> Iriyāpathānaṃ aparāparappavattito <bold>iriyāpathacakkaṃ,</bold> tathā <bold>sampatticakkaṃ</bold> veditabbaṃ.</paragraph>
    <paragraph line="47"><bold>Anucchavike dese</bold>ti puññakiriyāya, sammāpaṭipattiyā anurūpadese. <bold>Sevanaṃ</bold> kālena kālaṃ upasaṅkamanaṃ. <bold>Bhajanaṃ</bold> bhattivasena payirupāsanaṃ. <bold>Attano sammā ṭhapana</bold>nti attano cittasantānassa yoniso ṭhapanaṃ saddhādīsu nivesananti āha <bold>‘‘sace’’</bold>tiādi. <bold>Idamevettha pamāṇa</bold>nti idameva pubbekatapuññatāsaṅkhātaṃ sampatticakkamettha etesu sampatticakkesu pamāṇabhūtaṃ itaresaṃ kāraṇabhāvato. Tenāha<bold> ‘‘yena hī’’</bold>tiādi. <bold>So eva ca</bold> katapuñño <bold>puggalo</bold> attānaṃ <bold>sammā ṭhapeti</bold> akatapuññassa tadabhāvato. <bold>Paṭhamo lokiyova,</bold> tatthāpi kāmāvacarova. <bold>Idhā</bold>ti imasmiṃ dasuttarasutte. <bold>Pubbabhāge lokiyāvā</bold>ti maggassa pubbabhāge pavattanakā lokiyā eva. Tattha kāraṇaṃ vuttameva.</paragraph>
    <paragraph line="48">(Ca) kāmayogavisaṃyogo anāgāmimaggo, diṭṭhiyogavisaṃyogo sotāpattimaggo, itare dve arahattamaggoti evaṃ <bold>anāgāmimaggādivasena veditabbā.</bold></paragraph>
    <paragraph line="49">(Cha) <bold>paṭhamassa</bold><pageBreak edition="Pali Text Society" number="3.0363" /><bold>jhānassa lābhi</bold>nti yvāyaṃ appaguṇassa paṭhamassa jhānassa lābhī, taṃ. <bold>Kāmasahagatā saññāmanasikārā samudācarantī</bold>ti tato vuṭṭhitaṃ <pageBreak edition="Myanmar" number="3.0283" /> ārammaṇavasena kāmasahagatā hutvā saññāmanasikārā samudācaranti codenti tudenti. Tassa kāmānupakkhandānaṃ saññāmanasikārānaṃ <pageBreak edition="Vipassana Research Institut" number="3.0255" /> vasena so paṭhamajjhānasamādhi hāyati parihāyati, tasmā <bold>‘‘hānabhāgiyo samādhī’’</bold>ti vutto. <bold>Tadanudhammatā</bold>ti tadanurūpasabhāvo. <bold>‘‘Sati santiṭṭhatī’’</bold>ti idaṃ micchāsatiṃ sandhāya vuttaṃ. Yassa hi paṭhamajjhānānurūpasabhāvā paṭhamajjhānaṃ santato paṇītato disvā assādayamānā apekkhamānā abhinandamānā nikanti hoti, tassa nikantivasena so paṭhamajjhānasamādhi neva hāyati, na vaḍḍhati, ṭhitikoṭṭhāsiko hoti, tena vuttaṃ <bold>‘‘ṭhitibhāgiyo samādhī’’</bold>ti.</paragraph>
    <paragraph line="50"><bold>Avitakkasahagatā</bold>ti avitakkaṃ dutiyajjhānaṃ santato paṇītato manasi karoto ārammaṇavasena avitakkasahagatā <bold>saññāmanasikārā. Samudācarantī</bold>ti paguṇapaṭhamajjhānato vuṭṭhitaṃ dutiyajjhānādhigamatthāya codenti tudenti, tassa upari dutiyajjhānupakkhandānaṃ saññāmanasikārānaṃ vasena so paṭhamajjhānasamādhi visesabhūtassa dutiyajjhānassa uppattipadaṭṭhānatāya <bold>‘‘visesabhāgiyo samādhī’’</bold>ti vutto. <bold>Nibbidāsahagatā</bold>ti tameva paṭhamajjhānalābhiṃ jhānato vuṭṭhitaṃ nibbidāsaṅkhātena vipassanāñāṇena sahagatā. Vipassanāñāṇañhi jhānaṅgesu pabhedena upaṭṭhahantesu nibbindati ukkaṇṭhati, tasmā <bold>‘‘nibbidā’’</bold>ti vuccati. <bold>Samudācarantī</bold>ti nibbānasacchikaraṇatthāya codenti tudenti. <bold>Virāgūpasañhito</bold>ti virāgasaṅkhātena nibbānena upasañhito. Vipassanāñāṇañhi ‘‘sakkā iminā maggena virāgaṃ nibbānaṃ sacchikātu’’nti pavattito <bold>‘‘virāgūpasañhita’’</bold>nti vuccati, taṃsampayuttā saññāmanasikārāpi virāgūpasañhitā eva nāma. Tassa tesaṃ saññāmanasikārānaṃ vasena so paṭhamajjhānasamādhi ariyamaggapaṭivedhassa <pageBreak edition="Pali Text Society" number="3.0364" /> padaṭṭhānatāya <bold>‘‘nibbedhabhāgiyo samādhī’’</bold>ti vutto. <bold>Sabbasamāpattiyo</bold>ti dutiyajjhānādikā sabbā samāpattiyo. <bold>Attho veditabbo</bold>ti hānabhāgiyādiattho tāva vitthāretvā veditabbo.</paragraph>
    <paragraph line="51"><bold>Maggo kathito</bold> catunnaṃ ariyasaccānaṃ uddhaṭattā. <bold>Phalaṃ</bold> kathitaṃ sarūpeneva.</paragraph>
    <centered line="52">Catudhammavaṇṇanā niṭṭhitā.</centered>
    <subhead line="53">Pañcadhammavaṇṇanā</subhead>
    <paragraph line="54" number="355"> (Kha) <bold>‘‘pañcaṅgiko</bold><pageBreak edition="Myanmar" number="3.0284" /><pageBreak edition="Vipassana Research Institut" number="3.0256" /><bold>sammāsamādhī’’</bold>ti samādhiaṅgabhāvena paññā uddiṭṭhāti pītipharaṇatādivacanena hi tameva vibhajati. Tenāha <bold>‘‘pītiṃ pharamānā uppajjatī’’</bold>tiādi.‘‘So imameva kāyaṃ vivekajena pītisukhena abhisandetī’’tiādinā (ma. ni. 1.427) nayena pītiyā, sukhassa ca pharaṇaṃ veditabbaṃ. Sarāgavirāgatādivibhāgadassanavasena <bold>paresaṃ ceto pharamānā. Ālokapharaṇe</bold>ti kasiṇālokassa pharaṇe sati teneva ālokena pharitappadese. Tassa samādhissa rūpadassanapaccayattā <bold>paccavekkhaṇañāṇaṃ paccavekkhaṇanimittaṃ.</bold></paragraph>
    <paragraph line="55"><bold>Pītipharaṇatā sukhapharaṇatā</bold>ti ārammaṇe ṭhatvā catutthajjhānassa uppādanato tā <bold>‘‘pādā viyā’’</bold>ti vuttā. <bold>Cetopharaṇatā ālokapharaṇatā</bold>ti taṃtaṃkiccasādhanato tā <bold>‘‘hatthā viyā’’</bold>ti vuttā. <bold>Abhiññāpādakajjhānaṃ</bold> samādhānassa sarīrabhāvato <bold>‘‘majjhimakāyo viyā’’</bold>ti vuttaṃ. <bold>Paccavekkhaṇanimittaṃ</bold> uttamaṅgabhāvato <bold>‘‘sīsaṃ viyā’’</bold>ti vuttaṃ.</paragraph>
    <paragraph line="56">(Ja) sabbaso kilesadukkhadarathapariḷāhānaṃ vigatattā lokiyasamādhissa sātisayamettha sukhanti vuttaṃ <bold>‘‘appitappitakkhaṇe sukhattā paccuppannasukho’’</bold>ti. Purimassa purimassa vasena pacchimaṃ pacchimaṃ laddhāsevanatāya santatarapaṇītatarabhāvappatti hotīti āha <bold>‘‘purimo purimo…pe… sukhavipāko’’</bold>ti.</paragraph>
    <paragraph line="57"><bold>Kilesapaṭippassaddhiyā</bold>ti kilesānaṃ paṭippassambhanena <pageBreak edition="Pali Text Society" number="3.0365" /> laddhattā. <bold>Kilesapaṭippassaddhibhāva</bold>nti kilesānaṃ paṭippassambhanabhāvaṃ. <bold>Laddhattā</bold> pattattā tabbhāvaṃ upagatattā. Lokiyasamādhissa paccanīkāni nīvaraṇapaṭhamajjhānanikantiādīni niggahetabbāni, aññe kilesā vāretabbā, imassa pana arahattasamādhissa paṭippassaddhasabbakilesattā na niggahetabbaṃ, vāretabbañca atthīti maggānantaraṃ samāpattikkhaṇe ca appayogena adhigatattā, ṭhapitattā ca aparihānavasena vā ṭhapitattā <bold>nasaṅkhāraniggayhavārivāvaṭo. ‘‘Sativepullappattattā’’</bold>ti etena appavattamānāyapi satiyā <pageBreak edition="Myanmar" number="3.0285" /> satibahulatāya <bold>sato eva</bold> nāmāti dasseti, <bold>‘‘yathāparicchinnakālavasenā’’</bold>ti etena paricchindanasatiyā <bold>sato</bold>ti dasseti. <bold>Sesesu</bold> ñāṇaṅgesu. <bold>Pañcañāṇiko</bold>ti ettha vuttasamādhimukhena pañca ñāṇāneva uddiṭṭhāni, niddiṭṭhāni ca.</paragraph>
    <paragraph line="58"><bold>Maggo</bold><pageBreak edition="Vipassana Research Institut" number="3.0257" /><bold>kathito</bold> indriyasīsena sammāvāyāmādīnaṃ kathitattā. <bold>Phalaṃ</bold> kathitaṃ asekkhānaṃ sīlakkhandhādīnaṃ kathitattā.</paragraph>
    <centered line="59">Pañcadhammavaṇṇanā niṭṭhitā.</centered>
    <subhead line="60">Chadhammavaṇṇanā</subhead>
    <paragraph line="61" number="356"><bold>Maggo kathito</bold>ti ettha vattabbaṃ heṭṭhā vuttameva.</paragraph>
    <subhead line="62">Sattadhammavaṇṇanā</subhead>
    <paragraph line="63" number="357"> (Ña) <bold>hetunā</bold>ti ādiantavantato, anaccantikato, tāvakālikato, niccapaṭikkhepatoti evaṃ ādinā hetunā. <bold>Nayenā</bold>ti ‘‘yathā ime saṅkhārā etarahi, evaṃ atīte, anāgate ca aniccā saṅkhatā paṭiccasamuppannā khayadhammā vayadhammā virāgadhammā nirodhadhammā’’ti atītānāgatesu nayananayena. Kāmaṃ khīṇāsavassa sabbesaṃ saṅkhārānaṃ aniccatādi sudiṭṭhā suppaṭividdhā, taṃ pana asammohanavasena kiccato, vipassanāya pana ārammaṇakaraṇavasenāti dassento āha <bold>‘‘vipassanāñāṇena sudiṭṭhā hontī’’</bold>ti. Kilesavasena uppajjamāno pariḷāho vatthukāmasannissayo <pageBreak edition="Pali Text Society" number="3.0366" />, vatthukāmāvassayo cāti vuttaṃ <bold>‘‘dvepi sapariḷāhaṭṭhena aṅgārakāsu viyā’’</bold>ti. <bold>Ninnassevā</bold>ti [ninnassa (aṭṭhakathāyaṃ)] ninnabhāvasseva. <bold>Anto</bold> vuccati lāmakaṭṭhena taṇhā. Byantaṃ vigatantaṃ bhūtanti <bold>byantībhūta</bold>nti āha <bold>‘‘niratibhūtaṃ,</bold> [niyatibhūtaṃ (aṭṭhakathāyaṃ) vigatantibhūtaṃ (?)] <bold>Nittaṇhanti attho’’</bold>ti. <bold>Idha</bold> sattake. <bold>Bhāvetabbapade maggo kathito</bold> bojjhaṅgānaṃ vuttattā.</paragraph>
    <centered line="64">Paṭhamabhāṇavāravaṇṇanā niṭṭhitā.</centered>
    <subhead line="65">Aṭṭhadhammavaṇṇanā</subhead>
    <paragraph line="66" number="358"> (Ka) <bold>ādibrahmacariyikāyā</bold>ti <pageBreak edition="Myanmar" number="3.0286" /><pageBreak edition="Vipassana Research Institut" number="3.0258" /> ādibrahmacariyā eva ādibrahmacariyikā yathā ‘‘vinayo eva venayiko’’ti, tassā ādibrahmacariyikāya. Kā pana sāti āha <bold>‘‘paññāyā’’</bold>ti. <bold>Sikkhattayasaṅgahassā</bold>ti adhisīlasikkhādisikkhattayasaṅgahassa. Upacārajjhānasahagatā taruṇasamathapaññāva udayabbayānupassanāvasena pavattā <bold>taruṇavipassanāpaññā</bold> [taruṇasamathavipassanāpaññā (aṭṭhakathāyaṃ)]. <bold>Ādibhūtāyā</bold>ti paṭhamāvayavabhūtāya, desanāvasena cetaṃ vuttaṃ. Uppattikāle pana natthi maggadhammānaṃ ādimajjhapariyosānatā ekacittuppādapariyāpannattā ekajjhaṃyeva uppajjanato. <bold>Pema</bold>nti daḷhabhatti, taṃ pana vallabhavasena pavattamānaṃ gehasitasadisaṃ hotīti <bold>‘‘gehasitapema’’</bold>nti vuttaṃ. Garukaraṇavasena pavattiyā garu cittaṃ etassāti <bold>garucitto,</bold> tassa bhāvo <bold>garucittabhāvo,</bold> garumhi garukāro. ‘‘Kilesā na uppajjantī’’ti vatvā tattha kāraṇamāha <bold>‘‘ovādānusāsaniṃ labhatī’’</bold>ti. Garūnañhi santike ovādānusāsaniṃ labhitvā yathānusiṭṭhaṃ paṭipajjantassa kilesā na uppajjanti. Tenāha <bold>‘‘tasmā’’</bold>tiādi.</paragraph>
    <paragraph line="67">(Cha) <bold>petā</bold>ti petamahiddhikā. <bold>Asurāna</bold>nti devāsurānaṃ. Petāsurā pana petā evāti tesaṃ petehi saṅgaho <pageBreak edition="Pali Text Society" number="3.0367" /> avuttasiddhova. <bold>Āvāhanaṃ gacchantī</bold>ti sambhogasaṃsaggamukhena peteheva asurānaṃ saṅgahaṇe kāraṇaṃ dasseti.</paragraph>
    <paragraph line="68">(Ja) <bold>appicchassā</bold>ti niicchassa. Abhāvattho hettha appa-saddo ‘‘appaḍaṃsamakasavātātapā’’tiādīsu (a. ni. 10.11) viya. Paccayesu appiccho <bold>paccayaappiccho,</bold> cīvarādipaccayesu icchārahito. <bold>Adhigamaappiccho</bold>ti jhānādiadhigamavibhāvane icchārahito. <bold>Pariyattiappiccho</bold>ti pariyattiyaṃ bāhusaccavibhāvane icchārahito. <bold>Dhutaṅgaappiccho</bold>ti dhutaṅgesu appiccho dhutaṅgavibhāvena icchārahito. <bold>Santaguṇanigūhanenā</bold>ti attani saṃvijjamānānaṃ jhānādiguṇānañceva bāhusaccaguṇassa ca dhutaṅgaguṇassa ca nigūhanena chādanena. <bold>Sampajjatī</bold>ti nippajjati sijjhati. <bold>No mahicchassā</bold>ti mahatiyā icchāya samannāgatassa, icchaṃ vā mahantassa no sampajjati anudhammassāpi anicchanato.</paragraph>
    <paragraph line="69"><bold>Pavivittassā</bold>ti <pageBreak edition="Myanmar" number="3.0287" /> pakārehi vivittassa. Tenāha <bold>‘‘kāyacittaupadhivivekehi vivittassā’’</bold>ti. <bold>‘‘Aṭṭhaārambhavatthuvasenā’’</bold>ti <pageBreak edition="Vipassana Research Institut" number="3.0259" /> etena bhāvanābhiyogavasena ekībhāvova idha ‘‘kāyaviveko’’ti adhippeto, na gaṇasaṅgaṇikābhāvamattanti dasseti. <bold>Kamma</bold>nti yogakammaṃ.</paragraph>
    <paragraph line="70">Sattehi kilesehi ca saṅgaṇanaṃ samodhānaṃ <bold>saṅgaṇikā,</bold> sā āramitabbaṭṭhena ārāmo etassāti <bold>saṅgaṇikārāmo,</bold> tassa. Tenāha <bold>‘‘gaṇasaṅgaṇikāya cevā’’</bold>tiādi. <bold>Āraddhavīriyassā</bold>ti paggahitavīriyassa, tañca kho upadhiviveke ninnatāvasena ‘‘ayaṃ dhammo’’ti vacanato. Esa nayo ito paresupi. Vivaṭṭasannissitaṃyeva hi samādhānaṃ idhādhippetaṃ, tathā paññāpi. Kammassakatāpaññāya hi patiṭṭhato kammavasena ‘‘bhavesu nānappakāro anattho’’ti <pageBreak edition="Pali Text Society" number="3.0368" /> jānanto kammakkhayakarañāṇaṃ abhipattheti, tadatthañca ussāhaṃ karoti. Mānādayo sattasantānaṃ saṃsāre papañcenti vitthārentīti <bold>papañcā</bold>ti āha <bold>‘‘nippapañcassāti vigatamānataṇhādiṭṭhipapañcassā’’</bold>ti.</paragraph>
    <paragraph line="71"><bold>Maggo kathito</bold> sarūpeneva.</paragraph>
    <subhead line="72">Navadhammavaṇṇanā</subhead>
    <paragraph line="73" number="359"> (Kha) <bold>visuddhi</bold>nti ñāṇadassanavisuddhiṃ, accantavisuddhimeva vā. <bold>Catupārisuddhisīla</bold>nti pātimokkhasaṃvarādinirupakkiliṭṭhatāya catubbidhaparisuddhivantaṃ sīlaṃ. <bold>Pārisuddhipadhāniyaṅga</bold>nti puggalassa parisuddhiyā padhānabhūtaṃ aṅgaṃ. Tenāha <bold>‘‘parisuddhabhāvassa padhānaṅga’’</bold>nti. Samathassa visuddhibhāvo vodānaṃ paguṇabhāvena paricchinnanti āha <bold>‘‘aṭṭha paguṇasamāpattiyo’’</bold>ti. Vigatupakkilesañhi ‘‘paguṇa’’nti vattabbataṃ labbhati, na saupakkilesaṃ hānabhāgiyādibhāvappattito. Sattadiṭṭhimalavisuddhito nāmarūpaparicchedo <bold>diṭṭhivisuddhi.</bold> Paccayapariggaho addhattayakaṅkhāmalavidhamanato <bold>kaṅkhāvitaraṇavisuddhi.</bold> Yasmā <bold>nāmarūpaṃ</bold> nāma sappaccayameva, tasmā taṃ pariggaṇhantena atthato tassa sappaccayatāpi pariggahitā eva hotīti vuttaṃ <bold>‘‘diṭṭhivisuddhīti sappaccayaṃ nāmarūpadassana’’</bold>nti. Yasmā pana nāmarūpassa paccayaṃ pariggaṇhantena tīsu addhāsu kaṅkhāmalavitaraṇapaccayākārāvabodhavaseneva hoti, tasmā <bold>‘‘paccayākārañāṇa’’</bold>ntiādi vuttaṃ yathā kaṅkhāvitaraṇavisuddhi ‘‘dhammaṭṭhitiñāṇa’’nti vuccati. <bold>Maggāmagge ñāṇa</bold>nti maggāmagge vavatthapetvā ṭhitañāṇaṃ. <bold>Ñāṇa</bold>nti <pageBreak edition="Myanmar" number="3.0288" /> idha taruṇavipassanā kathitā tesaṃ bhikkhūnaṃ ajjhāsayavasena ‘‘ñāṇadassanavisuddhī’’ti vuṭṭhānagāminiyā vipassanāya vuccamānattā. Yadi ‘‘ñāṇadassanavisuddhī’’ti vuṭṭhānagāminivipassanā adhippetā, ‘‘paññā’’ti ca <pageBreak edition="Vipassana Research Institut" number="3.0260" /> arahattaphalapaññā, maggo pana kathanti <pageBreak edition="Pali Text Society" number="3.0369" />? Maggo bahukārapade virāgaggahaṇena gahito. Vakkhati hi ‘‘idha bahukārapade maggo kathito’’ti (dī. ni. aṭṭha. 3.359).</paragraph>
    <paragraph line="74">(Cha) <bold>cakkhādidhātunānatta</bold>nti cakkhādirūpādicakkhuviññāṇādidhātūnaṃ vemattataṃ nissāya. <bold>Cakkhusamphassādinānatta</bold>nti cakkhusamphassasotasamphassaghānasamphassādisamphassavibhāgaṃ. <bold>Saññānānatta</bold>nti ettha rūpasaññādisaññānānattampi labbhateva, taṃ pana kāmasaññādiggahaṇeneva gayhati. <bold>Kāmasaññādī</bold>ti <bold>ādi</bold>-saddena byāpādasaññādīnaṃ gahaṇaṃ. Saññānidānattā papañcasaṅkhānaṃ ‘‘saññānānattaṃ paṭicca saṅkappanānatta’’nti vuttaṃ, ‘‘yaṃ saṅkappeti, taṃ papañcetī’’ti vacanato ‘‘saṅkappanānattaṃ paṭicca chandanānatta’’nti vuttaṃ. <bold>Chandanānatta</bold>nti ca taṇhāchandassa nānattaṃ. <bold>Rūpapariḷāho</bold>ti rūpavisayo rūpābhipatthanāvasena pavatto kilesapariḷāho. <bold>Saddapariḷāho</bold>ti etthāpi eseva nayo. Kileso hi uppajjamāno appattepi ārammaṇe patto viya pariḷāhova uppajjati. Tathābhūtassa pana kilesachandassa vasena rūpādipariyesanā hotīti āha <bold>‘‘pariḷāhanānattatāya rūpapariyesanādinānattaṃ uppajjatī’’</bold>ti. Tathā pariyesantassa sace taṃ rūpādi labbheyya, taṃ sandhāyāha <bold>‘‘pariyesanādinānattatāya rūpapaṭilābhādinānattaṃ uppajjatī’’</bold>ti.</paragraph>
    <paragraph line="75">(Ja) <bold>maraṇānupassanāñāṇe</bold>ti maraṇassa anupassanāvasena pavattañāṇe, maraṇānussatisahagatapaññāyāti attho. <bold>Āhāraṃ pariggaṇhantassā</bold>ti gamanādivasena āhāraṃ paṭikkūlato pariggaṇhantassa. <bold>Ukkaṇṭhantassā</bold>ti nibbindantassa katthacipi asajjantassa.</paragraph>
    <subhead line="76">Dasadhammavaṇṇanā</subhead>
    <paragraph line="77" number="360"> (Jha) <bold>nijjarakāraṇānī</bold>ti <pageBreak edition="Pali Text Society" number="3.0370" /> pajahanakāraṇāni. Imasmiṃ <bold>abhiññā</bold>pade maggo kathīyatīti katvā <bold>‘‘ayaṃ heṭṭhā..pe… puna gahitā’’</bold>ti vuttaṃ. Tathā hi vakkhati ‘‘idha abhiññāpade maggo kathito’’ (dī. ni. aṭṭha. 3.360) kiñcāpi nijjiṇṇā micchādiṭṭhīti <pageBreak edition="Myanmar" number="3.0289" /> ānetvā sambandhitabbaṃ. Yathā micchādiṭṭhi vipassanāya nijjiṇṇāpi na samucchinnāti samucchedappahānadassanatthaṃ puna gahitā, evaṃ micchāsaṅkappādayopi vipassanāya pahīnāpi asamucchinnatāya idha puna gahitāti ayamattho ‘‘micchāsaṅkappo’’tiādīsu sabbapadesu vattabboti dasseti <bold>‘‘evaṃ sabbapadesu nayo netabbo’’</bold>ti iminā.</paragraph>
    <paragraph line="78"><bold>Ettha</bold><pageBreak edition="Vipassana Research Institut" number="3.0261" /><bold>cā</bold>ti ‘‘sammāvimuttipaccayā ca aneke kusalā dhammā bhāvanāpāripūriṃ gacchantī’’ti etasmiṃ pāḷipade. Ettha ca samucchedavasena, paṭippassaddhivasena ca paṭipakkhadhammā sammadeva vimuccanaṃ <bold>sammāvimutti,</bold> tappaccayā ca maggaphalesu aṭṭha indriyāni bhāvanāpāripūriṃ upagacchantīti maggasampayuttānipi saddhādīni indriyāni uddhaṭāni. Maggavasena hi phalesu bhāvanā pāripūrī nāmāti. <bold>Abhinandanaṭṭhenā</bold>ti ativiya sinehanaṭṭhenidañhi. Somanassindriyaṃ ukkaṃsagatasātasabhāvaṃ sampayuttadhamme sinehantaṃ tementaṃ viya pavattati. <bold>Pavattasantatiādhipateyyaṭṭhenā</bold>ti vipākasantānassa jīvane adhipatibhāvena. <bold>‘‘Eva’’</bold>ntiādi vuttasseva atthassa nigamanaṃ.</paragraph>
    <paragraph line="79">Addhena saha chaṭṭhāni pañhasatāni, paññāsādhikāni saha pañhasatānīti attho.</paragraph>
    <paragraph line="80">Ettha ca āyasmā dhammasenāpati ‘‘dasasu nāthakaraṇadhammesu <pageBreak edition="Pali Text Society" number="3.0371" /> patiṭṭhāya dasakasiṇāyatanāni bhāvento dasaāyatanamukhena pariññaṃ paṭṭhapetvā pariññeyyadhamme parijānanto dasamicchatte, dasaakusalakammapathe ca pahāya dasakusalakammapathesu ca avaṭṭhito dasasu ariyāvāsesu āvasitukāmo dasasaññā uppādento dasanijjaravatthūni abhiññāya dasaasekkhadhamme adhigacchatī’’ti tesaṃ bhikkhūnaṃ ovādaṃ matthakaṃ pāpento desanaṃ niṭṭhapesi. Pamodavasena paṭiggaṇhanaṃ <bold>abhinandana</bold>nti āha <bold>‘‘sādhu sādhūti abhinandantā sirasā sampaṭicchiṃsū’’</bold>ti. <bold>Tāya attamanatāyā</bold>ti tāya yathādesitadesanāgatāya pahaṭṭhacittatāya, tattha yathāladdhaatthavedadhammavedehīti attho. <bold>Imameva suttaṃ āvajjamānā</bold>ti imasmiṃ sutte tattha tattha āgate abhiññeyyādibhede dhamme abhijānanādivasena samannāharantā. <bold>Saha paṭisambhidāhi…pe… patiṭṭhahiṃsū</bold>ti attano upanissayasampannatāya, therassa ca desanānubhāvena yathāraddhaṃ <pageBreak edition="Myanmar" number="3.0290" /> vipassanaṃ ussukketvā paṭisambhidāparivārāya abhiññāya saṇṭhahiṃsūti.</paragraph>
    <centered line="81">Sumaṅgalavilāsiniyā dīghanikāyaṭṭhakathāya</centered>
    <centered line="82">Dasuttarasuttavaṇṇanāya līnatthappakāsanā.</centered>
    <centered line="83">Niṭṭhitā ca pāthikavaggaṭṭhakathāya līnatthappakāsanā.</centered>
    <centered line="84">Pāthikavaggaṭīkā niṭṭhitā.</centered>
    <subhead line="85">Nigamanakathāvaṇṇanā</subhead>
    <paragraph line="86">Therānaṃ <pageBreak edition="Myanmar" number="3.0291" /><pageBreak edition="Vipassana Research Institut" number="3.0262" /><pageBreak edition="Pali Text Society" number="3.0372" /> mahākassapādīnaṃ vaṃso paveṇī anvayo etassāti <bold>theravaṃsanvayo,</bold> tena; catumahānikāyesu theriyenāti attho.</paragraph>
    <paragraph line="87">Dasabalassa sammāsambuddhassa guṇagaṇānaṃ paridīpanato <bold>dasabalaguṇagaṇaparidīpanassa.</bold> Ayañhi āgamo brahmajālādīsu, mahāpadānādīsu, sampasādanīyādīsu ca tattha tattha visesato buddhaguṇānaṃ pakāsanavasena pavattoti. Tathā hi vuttaṃ ādito ‘‘saddhāvahaguṇassā’’ti (dī. ni. aṭṭha. 1.ganthārambhakathā).</paragraph>
    <paragraph line="88"><bold>Mahāṭṭhakathāya sāra</bold>nti dīghanikāyamahāaṭṭhakathāyaṃ atthasāraṃ.</paragraph>
    <paragraph line="89"><bold>Ekūnasaṭṭhimatto</bold>ti thokaṃ ūnabhāvato <bold>matta</bold>-saddaggahaṇaṃ.</paragraph>
    <paragraph line="90"><bold>Mūlakaṭṭhakathāsāra</bold>nti pubbe vuttaṃ dīghanikāyamahāaṭṭhakathāsārameva puna nigamanavasena vadati. Atha vā <bold>mūlakaṭṭhakathāsāra</bold>nti porāṇaṭṭhakathāsu atthasāraṃ, tenetaṃ dasseti ‘‘dīghanikāyamahāaṭṭhakathāyaṃ atthasāraṃ ādāya imaṃ sumaṅgalavilāsiniṃ karonto sesamahānikāyānampi mūlakaṭṭhakathāsu idha viniyogakkhamaṃ atthasāraṃ ādāyayeva akāsi’’nti.</paragraph>
    <paragraph line="91"><bold>‘‘Mahāvihāravāsīna’’</bold>nti [mahāvihāre nivāsinaṃ (aṭṭhakathāyaṃ)] ca idaṃ purimapacchimapadehi saddhiṃ sambandhitabbaṃ ‘‘mahāvihāravāsīnaṃ samayaṃ pakāsayantiṃ, mahāvihāravāsīnaṃ mūlakaṭṭhakathāsāraṃ ādāyā’’ti ca. <bold>Tena</bold> puññena. <bold>Hotu sabbo sukhī loko</bold>ti kāmāvacarādivibhāgo sabbopi sattaloko yathārahaṃ bodhittayādhigamanavasena sampattena nibbānasukhena sukhito hotūti sadevakassa lokassa accantasukhādhigamāya attano puññaṃ pariṇāmeti.</paragraph>
    <paragraph line="92">Parimāṇato sādhikaṭṭhavīsasahassanavutibhāṇavārā niṭṭhitāti. Parimāṇato sādhikaṭṭhavīsasahassamattaganthena dīghanikāyaṭīkā racitācariyadhammapālena.</paragraph>
    <gatha1 line="93">Micchādiṭṭhādicorehi <pageBreak edition="Myanmar" number="3.0292" /><pageBreak edition="Vipassana Research Institut" number="3.0263" />, sīlādidhanasañcayaṃ;</gatha1>
    <gathalast line="94">Rakkhaṇatthāya sakkaccaṃ, mañjūsaṃ viya kāritanti. (etthantare pāṭho pacchā likhito)</gathalast>
    <centered line="95">Niṭṭhitā sumaṅgalavilāsiniyā dīghanikāyaṭṭhakathāya līnatthappakāsanā.</centered>
    <centered line="96">Dīghanikāyaṭīkā niṭṭhitā.</centered>
  </content>
</document>