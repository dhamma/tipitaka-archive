<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0103t.tik2.xml</normativeSource>
    <source>roman/tika/suttapitaka (tika)/dighanikaya (tika)/pathikavagga-tika/3. cakkavattisuttavannana.xml</source>
    <script>roman</script>
    <directory>/tika/suttapitaka (tika)/dighanikaya (tika)/pathikavagga-tika</directory>
    <basename>3. cakkavattisuttavannana</basename>
    <titlePath>3. Cakkavattisuttavaṇṇanā - Pāthikavagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">3. Cakkavattisuttavaṇṇanā</chapter>
    <subhead line="2">Attadīpasaraṇatāvaṇṇanā</subhead>
    <paragraph line="3" number="80"><bold>Uttānaṃ</bold><pageBreak edition="Myanmar" number="3.0024" /><pageBreak edition="Vipassana Research Institut" number="3.0022" /><pageBreak edition="Pali Text Society" number="3.0030" /> vuccati pākaṭaṃ, tappaṭikkhepena <bold>anuttānaṃ</bold> apākaṭaṃ, paṭicchannaṃ, apacuraṃ, duviññeyyañca. Anuttānānaṃ padānaṃ vaṇṇanā <bold>anuttānapadavaṇṇanā.</bold> Uttānapadavaṇṇanāya payojanābhāvato <bold>anuttāna</bold>ggahaṇaṃ. <bold>‘‘Mātulā’’</bold>ti itthiliṅgavasena laddhanāmo eko rukkho, tassā āsannappadese māpitattā nagarampi ‘‘mātulā’’ tveva paññāyittha. Tena vuttaṃ <bold>‘‘mātulāyanti evaṃ nāmake nagare’’</bold>ti. <bold>Avidūre</bold>ti tassa nagarassa avidūre.</paragraph>
    <paragraph line="4">Kāmañcettha sutte ‘‘bhūtapubbaṃ, bhikkhave, rājā daḷhanemi nāma ahosī’’tiādinā atītavaṃsadīpikā kathā ādito paṭṭhāya āgatā, ‘‘aḍḍhateyyavassasatāyukānaṃ manussānaṃ vassasatāyukā puttā bhavissantī’’tiādinā pana savisesaṃ anāgatatthapaṭisaṃyuttā kathā āgatāti vuttaṃ <bold>‘‘anāgatavaṃsadīpikāya suttantakathāyā’’</bold>ti. Anāgatatthadīpanañhi acchariyaṃ, tatthāpi anāgatassa sammāsambuddhassa paṭipattikittanaṃ acchariyatamaṃ. <bold>Samāgamenā</bold>ti sannipātena.</paragraph>
    <paragraph line="5"><bold>‘‘Bhattaggaṃ amanāpa’’</bold>ntiādi kevalaṃ tesaṃ parivitakkamattaṃ. <bold>Amanāpa</bold>nti amanuññaṃ. Buddhesu kato appakopi aparādho appako kāro viya garutaravipākoti āha <bold>‘‘buddhehi saddhiṃ…pe… sadisaṃ hotī’’</bold>ti. <bold>Tatrā</bold>ti tasmiṃ mātulanagarassa samīpe, tassaṃ vā parisāyaṃ.</paragraph>
    <paragraph line="6"><bold>Attadīpā</bold>ti ettha kāmaṃ yo paro na hoti, so attāti sasantāno ‘‘attā’’ti vuccati, hitasukhesibhāvena pana attanibbisesattā dhammo idha <bold>‘‘attā’’</bold>ti adhippeto. Tenāha <bold>‘‘attā nāma lokiyalokuttaro dhammo’’</bold>ti. Dvidhā āpo gato etthāti <bold>dīpo,</bold> oghena anajjhotthato <pageBreak edition="Vipassana Research Institut" number="3.0023" /> bhūmibhāgo. Idha <pageBreak edition="Pali Text Society" number="3.0031" /> pana kāmoghādīhi anajjhottharaṇīyattā dīpo viyāti <bold>dīpo,</bold> attā dīpo patiṭṭhā etesanti <bold>attadīpā.</bold> Tenāha <bold>‘‘attānaṃ dīpa’’</bold>ntiādi. Dīpabhāvo cettha paṭisaraṇatāti āha <bold>‘‘idaṃ tasseva vevacana’’</bold>nti. <bold>Aññasaraṇapaṭikkhepavacana</bold>nti aññasaraṇabhāvapaṭikkhepavacanaṃ. Idañhi na aññaṃ saraṇaṃ katvā <pageBreak edition="Myanmar" number="3.0025" /> viharaṇasseva paṭikkhepavacanaṃ, atha kho aññassa saraṇasabhāvasseva paṭikkhepavacanaṃ tappaṭikkhepe ca tena itarassāpi paṭikkhepasiddhito. Tenāha <bold>‘‘na hī’’</bold>tiādi. Idāni tamevatthaṃ suttantarena sādhetuṃ <bold>‘‘vuttampi ceta’’</bold>ntiādi. Yadi ettha pākatiko attā icchito, kathaṃ tassa dīpasaraṇabhāvo, tasmā adhippāyiko ettha attā bhaveyyāti pucchati <bold>‘‘ko panettha attā nāmā’’</bold>ti. Itaro yathādhippetaṃ attānaṃ dassento <bold>‘‘lokiyalokuttaro dhammo’’</bold>ti. Dutiyavāropi paṭhamavārasseva pariyāyabhāvena desitoti dassetuṃ <bold>‘‘tenāhā’’</bold>tiādi vuttaṃ.</paragraph>
    <paragraph line="7"><bold>Gocare</bold>ti bhikkhūnaṃ gocaraṭṭhānabhūte. Tenāha <bold>‘‘carituṃ yuttaṭṭhāne’’</bold>ti. <bold>Sake</bold>ti kathaṃ panāyaṃ bhikkhūnaṃ sakoti āha <bold>‘‘pettike visaye’’</bold>ti. Pitito sammāsambuddhato āgatattā ‘‘ayaṃ tumhākaṃ gocaro’’ti tena uddiṭṭhattā <bold>pettike visaye</bold>ti. <bold>Caranta</bold>nti sāmiatthe upayogavacananti āha <bold>‘‘ayamevattho’’</bold>ti, carantānanti ca attho, tenāyaṃ vibhattivipallāsenapi vacanavipallāsenapīti dasseti. Kilesamārassa otārālābheneva itaramārānampi otārālābho veditabbo. <bold>Ayaṃ panattho</bold>ti gocare caraṇaṃ sandhāyāha, vatthu pana byatirekamukhena āgataṃ.</paragraph>
    <paragraph line="8">Sakuṇe hantīti <bold>sakuṇagghi,</bold> mahāsenasakuṇo. <bold>Ajjhappattā</bold>ti abhibhavanavasena pattā upagatā. <bold>Na myāya</bold>nti me ayaṃ sakuṇagghi nālaṃ <bold>abhavissa. Naṅgalakaṭṭhakaraṇa</bold>nti naṅgalena kasitappadeso. <bold>Leḍḍuṭṭhāna</bold>nti leḍḍūnaṃ <pageBreak edition="Pali Text Society" number="3.0032" /> uṭṭhapitaṭṭhānaṃ. <bold>Sake bale</bold>ti attano balahetu. <bold>Apatthaddhā</bold>ti avagāḷhatthambhā sañjātatthambhā. <bold>Assaramānā</bold>ti avhāyantī.</paragraph>
    <paragraph line="9"><bold>Mahantaṃ leḍḍu</bold>nti naṅgalena bhinnaṭṭhāne sukkhatāya tikhiṇasiṅgaayoghanasadisaṃ mahantaṃ leḍḍuṃ. <bold>Abhiruhitvā</bold>ti tassa adhobhāgena attanā pavisitvā nilīnayoggappadesaṃ sallakkhetvā tassupari caṅkamanto <bold>assaramāno aṭṭhāsi. ‘‘Ehi kho’’</bold>tiādi tassa assaramānākāradassanaṃ. <bold>Sannayhā</bold>ti vātaggahaṇavasena <bold>ubho pakkhe</bold> samaṃ ṭhapetvā. <bold>Paccupādī</bold>ti pāvisi. <bold>Tatthevā</bold>ti yattha pubbe lāpo ṭhito, tattheva leḍḍumhi <pageBreak edition="Myanmar" number="3.0026" />. <bold>Ura</bold>nti attano urappadesaṃ. <bold>Paccatāḷesī</bold>ti pati atāḷesi sārambhavasena vegena gantvā paharaṇato vidhārentī patāḷesi. <bold>Ārammaṇa</bold>nti paccayaṃ. ‘‘Avasara’’nti keci.</paragraph>
    <paragraph line="10">‘‘Kusalāna’’nti <pageBreak edition="Vipassana Research Institut" number="3.0024" /> evaṃ pavattāya desanāya ko anusandhi? Yathāanusandhi eva. Ādito hi ‘‘attadīpā, bhikkhave, viharathā’’tiādinā (dī. ni. 3.80) yeva attadhammapariyāyena lokiyalokuttaradhammā gahitā, te yevettha kusalaggahaṇena gahitāti. <bold>Anavajjalakkhaṇāna</bold>nti avajjapaṭipakkhasabhāvānaṃ. ‘‘Avajjarahitasabhāvāna’’nti keci. Tattha purime atthavikappe vipākadhammadhammā eva gahitā, dutiye pana vipākadhammāpi. Yadi evaṃ, kathaṃ tesaṃ samādāya vattananti? Na kho panetaṃ evaṃ daṭṭhabbaṃ ‘‘vipākadhammā sīlādi viya samādāya vattitabbā’’ti. <bold>Samādāna</bold>nti pana attano santāne sammā ādānaṃ paccayavasena pavatti yevāti daṭṭhabbaṃ. Vipākadhammā hi paccayavisesehi sattasantāne sammadeva āhitā āyuādisampattivisesabhūtā <pageBreak edition="Pali Text Society" number="3.0033" /> uparūparikusalavisesuppattiyā upanissayā hontīti vadanti. <bold>Puññaṃ pavaḍḍhatī</bold>ti ettha <bold>puñña</bold>nti uttarapadalopenāyaṃ niddesoti āha <bold>‘‘puññaphalaṃ vaḍḍhatī’’</bold>ti. <bold>Puññaphala</bold>nti ca ekadesasarūpekasesena vuttaṃ ‘‘puññañca puññaphalañca puññaphala’’nti āha <bold>‘‘uparūpari puññampi puññavipākopi veditabbo’’</bold>ti.</paragraph>
    <paragraph line="11"><bold>‘‘Mātāpitūna’’</bold>ntiādi nidassanamattaṃ, tasmā aññampi evarūpaṃ hetūpanissayaṃ kusalaṃ daṭṭhabbaṃ. <bold>Sinehavasenā</bold>ti upanissayabhūtassa sinehassa vasena, na sampayuttassa. Na hi sinehasampayuttaṃ nāma kusalaṃ atthi. <bold>Mudumaddavacitta</bold>nti mettāvasena ativiya maddavantaṃ cittaṃ. Yathā matthakappattaṃ vaṭṭagāmikusalaṃ dassetuṃ ‘‘mātāpitūnaṃ …pe… mudumaddavacitta’’nti vuttaṃ, evaṃ matthakappattameva vivaṭṭagāmikusalaṃ dassetuṃ <bold>‘‘cattāro sati…pe… bodhipakkhiyadhammā’’</bold>ti vuttaṃ. Tadaññepi pana dānasīlādidhammā vaṭṭassa upanissayabhūtā <bold>vaṭṭagāmikusalaṃ</bold> vivaṭṭassa upanissayabhūtā <bold>vivaṭṭagāmikusala</bold>nti veditabbā. <bold>Pariyosāna</bold>nti phalavisesāvahatāya phaladāya koṭi sikhāppatti, devaloke ca pavattisirivibhavoti pariyosānaṃ <bold>‘‘manussaloke’’</bold>ti visesitaṃ, manussalokavaseneva cāyaṃ <pageBreak edition="Myanmar" number="3.0027" /> desanā āgatāti. Maggaphalanibbānasampatti pariyosānanti yojanā. <bold>Vivaṭṭagāmikusalassa vipākaṃ suttapariyosāne dassissati</bold> ‘‘atha kho, bhikkhave, saṅkho nāma rājā’’tiādinā (dī. ni. 3.108).</paragraph>
    <subhead line="12">Daḷhanemicakkavattirājakathāvaṇṇanā</subhead>
    <paragraph line="13" number="81"><bold>Idhā</bold>ti imasmiṃ ‘‘kusalānaṃ, bhikkhave, dhammāna’’ntiādinā (dī. ni. 3.110) suttadesanāya āraddhaṭṭhāne vaṭṭavivaṭṭagāmibhāvena sādhāraṇe kusalaggahaṇe. Tattha <bold>vaṭṭagāmikusalānusandhivasena ‘‘bhūtapubbaṃ bhikkhave’’ti <pageBreak edition="Pali Text Society" number="3.0034" /> desanaṃ ārabhi,</bold> ārabhanto ca desiyamānamattaṃ <pageBreak edition="Vipassana Research Institut" number="3.0025" />. Dhammapaṭiggāhakānaṃ bhikkhūnaṃ saṅkhepato evaṃ dīpetvā ārabhīti dassetuṃ <bold>‘‘bhikkhave’’</bold>tiādi vuttaṃ, paṭhamaṃ tathā adīpentopi bhagavā atthato dīpeti viyāti adhippāyo.</paragraph>
    <paragraph line="14" number="82"><bold>Īsakampī</bold>ti appamattakampi. <bold>Avasakkita</bold>nti ogatabhaṭṭhaṃ. <bold>Nemiabhimukha</bold>nti nemippadesassa sammukhā. <bold>Bandhiṃsu</bold> cakkaratanassa osakkitānosakkitabhāvaṃ jānituṃ. <bold>Tadeta</bold>nti yathāvuttaṭṭhānā cavanaṃ. <bold>Atibalavadose</bold>ti rañño balavati anatthe upaṭṭhite <bold>sati. </bold></paragraph>
    <paragraph line="15"><bold>Appamatto</bold>ti rañño āṇāya pamādaṃ akaronto.</paragraph>
    <paragraph line="16"><bold>Ekasamuddapariyantamevā</bold>ti jambudīpameva sandhāya vadati. So uttarato assakaṇṇapabbatena paricchinnaṃ hutvā attānaṃ parikkhipitvā ṭhitaekasamuddapariyanto. <bold>Puññiddhivasenā</bold>ti cakkavattibhāvāvahāya puññiddhiyā vasena.</paragraph>
    <paragraph line="17" number="83"><bold>Evaṃ katvā</bold>ti kāsāyāni vatthāni acchādetvā. <bold>Sukataṃ kamma</bold>nti dasakusalakammapathameva vadati.</paragraph>
    <paragraph line="18"><bold>‘‘Dasavidhaṃ, dvādasavidha’’</bold>nti ca vuttavibhāgo parato āgamissati. <bold>Pūrentenevā</bold>ti pūretvā ṭhiteneva. <bold>Niddose</bold>ti cakkavattivattassa paṭipakkhabhūtānaṃ dosānaṃ apagamane niddose. <bold>Cakkavattīnaṃ vatte</bold>ti cakkavattirājūhi vattitabbavatte. Bhāvini bhūte viya hi upacāro yathā ‘‘agamā rājagahaṃ buddho’’ti (su. ni. 410). Adhigatacakkavattibhāvāpi hi te tattha vattantevāti tathā vuttaṃ.</paragraph>
    <subhead line="19">Cakkavattiariyavattavaṇṇanā</subhead>
    <paragraph line="20" number="84"> Aññathā <pageBreak edition="Myanmar" number="3.0028" /> vattituṃ adento so dhammo adhiṭṭhānaṃ etassāti tadadhiṭṭhānaṃ, tena <bold>tadadhiṭṭhānena cetasā. Sakkaronto</bold>ti <pageBreak edition="Pali Text Society" number="3.0035" /> ādarakiriyāvasena karonto. Tenāha <bold>‘‘yathā’’</bold>tiādi. <bold>Garuṃ karonto</bold>ti pāsāṇacchattaṃ viya garukaraṇavasena garuṃ karonto. Tenevāha <bold>‘‘tasmiṃ gāravuppattiyā’’</bold>ti. <bold>Mānento</bold>ti sambhāvanāvasena manena piyāyanto. Tenāha <bold>‘‘tamevā’’</bold>tiādi. Evaṃ pūjayato apacāyato evañca yathāvuttasakkārādisambhavoti taṃ dassetuṃ <bold>‘‘taṃ apadisitvā’’</bold>tiādi <pageBreak edition="Vipassana Research Institut" number="3.0026" /> vuttaṃ. <bold>‘‘Dhammādhipatibhūto āgatabhāvenā’’</bold>ti iminā yathāvuttadhammassa jeṭṭhakabhāvena purimapurimataraattabhāvesu sakkacca samupacitabhāvaṃ dasseti. <bold>‘‘Dhammavaseneva sabbakiriyānaṃ karaṇenā’’</bold>ti etena ṭhānanisajjādīsu yathāvuttadhammaninnapoṇapabbhārabhāvaṃ dasseti. <bold>Assā</bold>ti rakkhāvaraṇaguttiyā. <bold>Paraṃ rakkhanto</bold> aññaṃ diṭṭhadhammikādianatthato rakkhanto teneva paratthasādhanena khantiādiguṇena <bold>attānaṃ</bold> tato eva <bold>rakkhati. Mettacittatā</bold>ti mettacittatāya. <bold>Nivāsanapārupanagehādīnaṃ</bold> sītuṇhādipaṭibāhanena <bold>āvaraṇaṃ. Anto janasmi</bold>nti abbhantarabhūte puttadārādijane.</paragraph>
    <paragraph line="21"><bold>‘‘Sīlasaṃvare patiṭṭhāpehī’’</bold>ti iminā rakkhaṃ dasseti, <bold>‘‘vatthagandhamālādīni dehī’’</bold>ti iminā āvaraṇaṃ, itarena guttiṃ. <bold>Bhattavetanasampadānenapī</bold>ti <bold>pi</bold>-saddena sīlasaṃvare patiṭṭhāpanādīni sampiṇḍeti. Eseva nayo ito paresupi <bold>pi</bold>-saddaggahaṇesu. Nigamo nivāso etesanti <bold>negamā,</bold> evaṃ <bold>jānapadā</bold>ti āha <bold>‘‘nigamavāsino’’</bold>tiādi.</paragraph>
    <paragraph line="22"><bold>Navavidhā mānamadā</bold>ti ‘‘seyyohamasmī’’tiādi (saṃ. ni. 4.108; dha. sa. 1121; vibha. 866; mahāni. 21, 178) nayappavattiyā <pageBreak edition="Pali Text Society" number="3.0036" /> navavidhā mānasaṅkhātā madā. Māno eva hettha pamajjanākārena pavattiyā mānamado. Sobhane kāyikavācasikakamme ratoti <bold>sūrato</bold> u-kārassa dīghaṃ katvā, tassa bhāvo <bold>soraccaṃ,</bold> kāyikavācasiko avītikkamo, sabbaṃ vā kāyavacīsucaritaṃ. Suṭṭhu oratoti <bold>sorato,</bold> tassa bhāvo <bold>soraccaṃ,</bold> yathāvuttameva sucaritaṃ. <bold>Rāgādīna</bold>nti rāgadosamohamānādīnaṃ. <bold>Damanādīhī</bold>ti damanasamanaparinibbāpanehi. <bold>Ekamattāna</bold>nti <pageBreak edition="Myanmar" number="3.0029" /> ekaṃ cittaṃ, ekaccaṃ attano cittanti attho. Rāgādīnañhi pubbabhāgiyaṃ damanādipaccekaṃ icchitabbaṃ, na maggakkhaṇe viya ekajjhaṃ paṭisaṅkhānamukhena pajahanato. <bold>Ekamattāna</bold>nti vā vivekavasena ekaṃ ekākinaṃ attānaṃ. <bold>Kāle kāle</bold>ti tesaṃ santikaṃ upasaṅkamitabbe kāle kāle.</paragraph>
    <paragraph line="23"><bold>Idha ṭhatvā</bold>ti ‘‘idaṃ kho, tāta, ta’’nti evaṃ nigamanavasena vuttaṭṭhāne ṭhatvā. <bold>Vatta</bold>nti ariyacakkavattivattaṃ. <bold>Samānetabba</bold>nti ‘‘dasavidhaṃ, dvādasavidha’’nti ca heṭṭhā vuttagaṇanāya ca samānaṃ kātabbaṃ anūnaṃ anadhikaṃ katvā dassetabbaṃ. <bold>Adhammarāgassā</bold>ti ayuttaṭṭhāne rāgassa. <bold>Visamalobhassā</bold>ti yuttaṭṭhānepi ativiya balavabhāvena pavattalobhassa.</paragraph>
    <subhead line="24">Cakkaratanapātubhāvavaṇṇanā</subhead>
    <paragraph line="25" number="85"><bold>Vattamānassā</bold>ti <pageBreak edition="Vipassana Research Institut" number="3.0027" /> paripuṇṇe cakkavattivatte vattamānassa, no aparipuṇṇeti āha <bold>‘‘pūretvā vattamānassā’’</bold>ti. Kittāvatā panassa pāripūrī hotīti? Tattha ‘‘katādhikārassa tāva heṭṭhimaparicchedena dvādasahipi saṃvaccharehi pūrati, pañcavīsatiyā, paññāsāya vā saṃvaccharehi. Ayañca bhedo dhammacchandassapi tikkhamajjhamudutāvasena, itarassa tato bhiyyopī’’ti vadanti.</paragraph>
    <subhead line="26">Dutiyādicakkavattikathāvaṇṇanā</subhead>
    <paragraph line="27" number="90"><bold>Attano matiyā</bold>ti paramparāgataṃ purāṇaṃ tantiṃ paveṇiṃ laṅghitvā attano icchitākārena. Tenāha <bold>‘‘porāṇaka’’</bold>ntiādi.</paragraph>
    <paragraph line="28"><bold>Na</bold><pageBreak edition="Pali Text Society" number="3.0037" /><bold>pabbantī</bold>ti samiddhiyā na pūrenti, phītā na hontīti attho. Tenāha <bold>‘‘na vaḍḍhantī’’</bold>ti. Tathā cāha <bold>‘‘katthaci suññā hontī’’</bold>ti. Tattha tattha rājakicce raññā amā saha vattantīti <bold>amaccā,</bold> yehi vinā rājakiccaṃ nappavattati. Paramparāgatā hutvā rañño parisāya bhavāti <bold>pārisajjā.</bold> Tenāha <bold>‘‘parisāvacarā’’</bold>ti. Tasmiṃ ṭhānantare ṭhapitā hutvā rañño āyaṃ, vayañca yāthāvato gaṇentīti <bold>gaṇakā.</bold> Jātikulasutācārādivasena puthuttaṃ gatattā mahatī mattā etesanti <bold>mahāmattā,</bold> te pana mahānubhāvā amaccā evāti āha <bold>‘‘mahāamaccā’’</bold>ti. Ye rañño hatthānīkādīsu avaṭṭhitā, te <bold>anīkaṭṭhā</bold>ti āha <bold>‘‘hatthiācariyādayo’’</bold>ti <pageBreak edition="Myanmar" number="3.0030" />. Mantaṃ paññaṃ asitā hutvā jīvantīti <bold>mantassājīvino,</bold> matisajīvāti attho, ye tattha tattha rājakicce upadesadāyino. Tenāha <bold>‘‘mantā vuccati paññā’’</bold>tiādi.</paragraph>
    <subhead line="29">Āyuvaṇṇādiparihānikathāvaṇṇanā</subhead>
    <paragraph line="30" number="91"><bold>Balavalobhattā</bold>ti ‘‘imasmiṃ loke idāni daliddamanussā nāma bahū, tesaṃ sabbesaṃ dhane anuppadiyamāne mayhaṃ kosassa parikkhayo hotī’’ti evaṃ uppannabalavalobhattā. <bold>Uparūparibhūmīsū</bold>ti chakāmasaggasaṅkhātāsu uparūparikāmabhūmīsu. Kammassa phalaṃ <bold>aggaṃ</bold> nāma, taṃ panettha uddhagāmīti āha <bold>‘‘uddhaṃ aggaṃ assā’’</bold>ti. Sagge niyuttā, saggappayojanāti vā <bold>sovaggikā. Dasannaṃ visesāna</bold>nti dibbaāyuvaṇṇayasasukhaādhipateyyānañceva dibbarūpādīnañca phalavisesānaṃ <pageBreak edition="Vipassana Research Institut" number="3.0028" />. <bold>Vaṇṇa</bold>ggahaṇena cettha sako attabhāvavaṇṇo gahito, <bold>rūpa</bold>ggahaṇena bahiddhā rūpārammaṇaṃ.</paragraph>
    <paragraph line="31" number="92"><bold>Suṭṭhu</bold><pageBreak edition="Pali Text Society" number="3.0038" /><bold>nisiddha</bold>nti yathāyaṃ iminā attabhāvena adinnaṃ ādātuṃ na sakkoti, evaṃ sammadeva tato nisedhitaṃ katvā. <bold>Mūlahata</bold>nti jīvitā voropanena mūle eva hataṃ.</paragraph>
    <paragraph line="32" number="96"> Rāgavasena caraṇaṃ <bold>carittaṃ,</bold> carittameva <bold>cārittaṃ,</bold> methunanti adhippāyo, taṃ pana ‘‘paresaṃ dāresū’’ti vuttattā <bold>‘‘micchācāra’’</bold>nti āha.</paragraph>
    <paragraph line="33" number="100"><bold>Paccanīkadiṭṭhī</bold>ti ‘‘atthi dinna’’ntiādikāya (ma. ni. 1.441; 2.94; vibha. 793) sammādiṭṭhiyā paṭipakkhabhūtā diṭṭhi.</paragraph>
    <paragraph line="34" number="101"><bold>Mātucchādikā</bold> upari sayameva vakkhati. <bold>Atibalavalobho</bold>ti ativiya balavā bahalakileso, yena akāle, adese ca pavattati. <bold>Micchādhammo</bold>ti micchā viparīto avisabhāgavatthuko lobhadhammo. Tenāha <bold>‘‘purisāna’’</bold>ntiādi.</paragraph>
    <paragraph line="35"><bold>Tassa bhāvo</bold>ti yena mettākaruṇāpubbaṅgamena cittena puggalo ‘‘matteyyo’’ti vuccati, so tassa yathāvuttacittuppādo, taṃsamuṭṭhānā ca kiriyā <bold>matteyyatā.</bold> Tenāha <bold>‘‘mātari sammā paṭipattiyā etaṃ nāma’’</bold>nti <pageBreak edition="Myanmar" number="3.0031" />. Yā sammā pajjitabbe sammā appaṭipatti, sopi doso agāravakiriyādibhāvato. Vippaṭipattiyaṃ pana vattabbameva natthīti āha <bold>‘‘tassā abhāvo ceva tappaṭipakkhatā ca amatteyyatā’’</bold>ti. <bold>Kule jeṭṭhāna</bold>nti attano kule vuddhānaṃ mahāpitucūḷapitujeṭṭhakabhātikādīnaṃ.</paragraph>
    <subhead line="36">Dasavassāyukasamayavaṇṇanā</subhead>
    <paragraph line="37" number="103"><bold>‘‘Ya’’</bold>nti iminā samayo āmaṭṭho, bhummatthe cetaṃ paccattavacananti āha <bold>‘‘yasmiṃ samaye’’</bold>ti. Alaṃ patinoti <bold>alaṃpateyyā.</bold> Tassā pariyattatā bhariyābhāvenāti āha <bold>‘‘dātuṃ yuttā’’</bold>ti. <bold>Aggarasānī</bold>ti madhurabhāvena, bhesajjabhāvena ca aggabhūtarasāni.</paragraph>
    <paragraph line="38"><bold>Dippissantī</bold>ti <pageBreak edition="Pali Text Society" number="3.0039" /> paṭipakkhabhāvena samujjalissanti. Tenāha ‘‘kusalantipi na bhavissatī’’ti <pageBreak edition="Vipassana Research Institut" number="3.0029" />. <bold>Aho puriso</bold>ti mātādīsupi īdiso, aññesaṃ kesaṃ kiṃ vissajjessati, aho tejavapurisoti.</paragraph>
    <paragraph line="39"><bold>Gehe mātugāmaṃ viyā</bold>ti attano gehe dāsibhariyābhūtamātugāmaṃ viya. <bold>Missībhāva</bold>nti mātādīsu bhariyāya viya cārittasaṅkaraṃ.</paragraph>
    <paragraph line="40"><bold>Balavakopo</bold>ti hantukāmatāvasena uppattiyā balavakopo. <bold>Āghātetī</bold>ti āhanati, attano kakkhaḷapharusabhāvena cittaṃ vibādhatīti attho. Nissayadahanaraso hi doso. <bold>Byāpādetī</bold>ti vināseti, <bold>manopadūsanato</bold> manassa pakopanato. <bold>Tibba</bold>nti tikkhaṃ, sā panassa tikkhatā sarīre avahantepi sinehavatthuṃ laṅghitvāpi pavattiyā veditabbāti āha <bold>‘‘piyamānassapī’’</bold>tiādi.</paragraph>
    <paragraph line="41" number="104"> Kappavināso <bold>kappo</bold> uttarapadalopena, antarāva kappo <bold>antarakappo.</bold> Taṇhādibhedo kappo etassa atthīti <bold>kappo,</bold> sattalokoti āha <bold>‘‘antarāva lokavināso’’</bold>ti. Svāyaṃ antarakappo katividho, kathañcassa sambhavo, kiṃ gatikoti antogadhaṃ codanaṃ sandhāyāha <bold>‘‘antarakappo ca nāmā’’</bold>tiādi. <bold>Lobhussadāyā</bold>ti lobhādhikāya <bold>pajāya</bold> vattamānāya.</paragraph>
    <paragraph line="42"><bold>Evaṃ cintayiṃsū</bold>ti pubbe yathānussavānussaraṇena, attano ca āyuvisesassa labhanato. <bold>Gumbalatādīhi gahanaṃ ṭhāna</bold>nti gumbalatādīhi sañchannatāya gahanabhūtaṃ ṭhānaṃ. <bold>Rukkhehi</bold><pageBreak edition="Pali Text Society" number="3.0040" /><bold>gahana</bold>nti rukkhehi nirantaranicitehi gahanabhūtaṃ <pageBreak edition="Myanmar" number="3.0032" />. <bold>Nadīvidugga</bold>nti chinnataṭāhi nadīhi orato, pārato ca viduggaṃ. Tenāha <bold>‘‘nadīna’’</bold>ntiādi. <bold>Pabbatehi visamaṃ</bold> pabbatantaraṃ. <bold>Pabbatesu vā</bold> chinnataṭesu durārohaṃ <bold>visamaṭṭhānaṃ. Sabhāge</bold>ti jīvanavasena samānabhāge sadise <bold>karissanti.</bold></paragraph>
    <subhead line="43">Āyuvaṇṇādivaḍḍhanakathāvaṇṇanā</subhead>
    <paragraph line="44" number="105"><bold>Āyata</bold>nti vā dīghaṃ cirakālikaṃ. Maraṇavasena hi ñātikkhayo āyato apunarāvattanato, na rājabhayādinā ukkamanavasena punarāvattiyāpi tassa labbhanato. <bold>Osakkeyyāmā</bold>ti orameyyāma. Viramaṇampi atthato pajahanameva pariccajanabhāvatoti āha <bold>‘‘pajaheyyāmāti attho’’</bold>ti. <bold>Sīlagabbhe vaḍḍhitattā</bold>ti mātu, pitu ca sīlavantatāya tadavayavabhūte gabbhe vaḍḍhi ‘‘sīlagabbhe vaḍḍhitā’’ti vuttā, etena utuāhārassa viya tadaññassāpi bāhirassa paccayassa vasena sattasantānassa visesādhānaṃ hotīti dasseti. Yaṃ panettha vattabbaṃ, taṃ <bold>brahmajālaṭīkāyaṃ</bold><pageBreak edition="Vipassana Research Institut" number="3.0030" /> (dī. ni. ṭī. 1.7) vuttameva. <bold>Khettavisuddhiyā</bold>ti adhiṭṭhānabhūtavatthuvisuddhiyā. Nanu ca taṃ visesādhānaṃ jāyamānaṃ rūpasantatiyā eva bhaveyyāti? Saccametaṃ, rūpasantatiyā pana tathā āhitavisesāya arūpasantatipi laddhūpakārā eva hoti tappaṭibaddhavuttibhāvato. Yathā kabaḷīkārāhārena upatthambhite rūpakāye sabbopi attabhāvo anuggahito eva nāma hoti, yathā pana rañño cakkavattino puññavisesaṃ upanissāya tassa itthiratanādīnaṃ anaññasādhāraṇā te te visesā sambhavanti tabbhāve bhāvato, tadabhāve ca abhāvato, evameva <pageBreak edition="Pali Text Society" number="3.0041" /> tasmiṃ kāle mātāpitūnaṃ yathāvuttapuññavisesaṃ upanissāya tesaṃ puttānaṃ jāyamānānaṃ dīghāyukatā khettavisuddhiyāva hotīti veditabbā saṃvegadhammachandādisamupabrūhitāya tadā tesaṃ kusalacetanāya tathā uḷārabhāvena samuppajjanato. <bold>Etthā</bold>ti imasmiṃ manussaloke, <bold>tatthā</bold>ti yathāvuttaṃ kusaladhammaṃ samādāya vattamāne sattanikāye. <bold>Tatthevā</bold>ti tasmiṃyeva sattanikāye. <bold>‘‘Attanova sīlasampattiyā’’</bold>ti vuttaṃ sasantatipariyāpannassa dhammassa tattha visesappaccayabhāvato. Khettavisuddhipi pana idhāpi paṭikkhipituṃ na sakkā.</paragraph>
    <paragraph line="45"><bold>Koṭṭhāsā</bold>ti <pageBreak edition="Myanmar" number="3.0033" /> cattārīsavassāyukātiādayo asītivassasahassāyukapariyosānā ekādasa koṭṭhāsā. <bold>Adinnādānādīhī</bold>ti <bold>ādi</bold>-saddena kule jeṭṭhāpacāyikāpariyosānānaṃ dasannaṃ pāpakoṭṭhāsānaṃ gahaṇaṃ.</paragraph>
    <subhead line="46">Saṅkharājauppattivaṇṇanā</subhead>
    <paragraph line="47" number="106"><bold>Evaṃ uppajjanakataṇhā</bold>ti evaṃ vacībhedaṃ pāpanavasena pavattā bhuñjitukāmatā. <bold>Anasana</bold>nti kāyikakiriyāasamatthatāhetubhūto sarīrasaṅkoco. Tenāha <bold>‘‘avipphārikabhāvo’’</bold>tiādi. <bold>Ghananivāsata</bold>nti gāmanigamarājadhānīnaṃ ghananiviṭṭhataṃ aññamaññassa nātidūravattitaṃ. <bold>Nirantarapūrito</bold>ti nirantaraṃ viya puṇṇo tatrupagānaṃ sattānaṃ bahubhāvato.</paragraph>
    <subhead line="48">Metteyyabuddhuppādavaṇṇanā</subhead>
    <paragraph line="49" number="107"> Kiñcāpi pubbe vaḍḍhamānakavasena desanā āgataṃ, idaṃ pana na vaḍḍhamānakavasena vuttaṃ. Kasmāti ce āha <bold>‘‘na hī’’</bold>tiādi. Sattānaṃ vaḍḍhamānāyukakāle buddhā na nibbattanti saṃsāre saṃvegassa dubbibhāvanīyattā <pageBreak edition="Pali Text Society" number="3.0042" />. Tato vassasatasahassato orameva buddhuppādakālo.</paragraph>
    <paragraph line="50" number="108"> Samussitaṭṭhena <pageBreak edition="Vipassana Research Institut" number="3.0031" /> yūpo viyāti <bold>yūpo,</bold> yūpanti ettha sattā anekabhūmikūṭāgārovarakādivantatāyāti <bold>yūpo,</bold> pāsādo. <bold>Rañño hetubhūtenā</bold>ti hetuatthe karaṇavacanantidassetiussāhasampattiādinā. Mahatā rājānubhāvena, mahatā ca kittisaddena samannāgatattā catūhi saṅgahavatthūhi mahājanassa rañjanato <bold>mahāpanādo nāma rājā jāto. Jātake</bold>ti mahāpanādajātake (jā. 1.3.40 mahāpanādajātake).</paragraph>
    <paragraph line="51"><bold>Panādo nāma so rājā</bold>ti ‘‘atīte panādo nāma so rājā assosī’’ti attabhāvantaratāya attānaṃ paraṃ viya niddisati. Āyasmā hi bhaddajitthero attanā ajjhāvutthapubbaṃ suvaṇṇapāsādaṃ dassetvā evamāha. <bold>Yassa yūpo suvaṇṇayo</bold>ti yassa rañño ayaṃ yūpo pāsādo suvaṇṇayo suvaṇṇamayo. <bold>Tiriyaṃ soḷasubbedho</bold>ti vitthārato soḷasasarapātappamāṇo, so pana aḍḍhayojanappamāṇo hoti. <bold>Ubbhamāhu</bold><pageBreak edition="Myanmar" number="3.0034" /><bold>sahassadhā</bold>ti ubbhaṃ uccabhāvaṃ assa pāsādassa sahassadhā sahassakaṇḍappamāṇaṃ āhu, so pana yojanato pañcavīsatiyojanappamāṇo hoti. Keci panettha gāthāsukhatthaṃ ‘‘āhū’’ti dīghaṃ kataṃ, ahu ahosīti atthaṃ vadanti.</paragraph>
    <paragraph line="52"><bold>Sahassakaṇḍo</bold>ti sahassabhūmiko, ‘‘sahassakhaṇḍo’’ tipi pāṭho, so eva attho. <bold>Satageṇḍū</bold>ti anekasataniyūhako. <bold>Dhajālū</bold>ti tattha tattha niyūhasikharādīsu patiṭṭhapitehi sattidhajavīraṅgadhajādīhi dhajehi sampanno. <bold>Haritāmayo</bold>ti cāmīkarasuvaṇṇamayo. Keci pana <bold>haritāmayo</bold>ti ‘‘haritamaṇiparikkhaṭo’’ti vadanti. <bold>Gandhabbā</bold>ti naṭā. <bold>Chasahassāni sattadhā</bold>ti chamattāni gandhabbasahassāni sattadhā tassa pāsādassa sattasu ṭhānesu rañño abhiramāpanatthaṃ nacciṃsūti attho. Te <pageBreak edition="Pali Text Society" number="3.0043" /> evaṃ naccantāpi kira rājānaṃ hāsetuṃ nāsakkhiṃsu. Atha sakko devarājā devanaṭaṃ pesetvā samajjaṃ kāresi, tadā rājā hasīti.</paragraph>
    <paragraph line="53"><bold>Koṭigāmo nāma</bold> māpito. <bold>Vatthū</bold>ti bhaddajittherassa vatthu. Taṃ <bold>theragāthāvaṇṇanāyaṃ</bold> (theragā. aṭṭha. bhaddajittheragāthāvaṇṇanāya) vitthārato āgatameva. <bold>Itarassā</bold>ti naḷakāradevaputtassa. <bold>Ānubhāvā</bold>ti puññānubhāvanimittaṃ.</paragraph>
    <paragraph line="54"><bold>Dānavasena datvā</bold>ti taṃ pāsādaṃ attano pariggahabhāvaviyojanena dānamukhe niyojetvā. <bold>Vissajjetvā</bold>ti citteneva pariccajanavasena datvā puna dakkhiṇeyyānaṃ santakabhāvakaraṇena nirapekkhapariccāgavasena vissajjetvā. <bold>Ettakenā</bold>ti ‘‘bhūtapubbaṃ bhikkhave’’ti ādiṃ katvā yāva ‘‘pabbajissatī’’ti padaṃ ettakena desanāmaggena.</paragraph>
    <subhead line="55">Bhikkhuno āyuvaṇṇādivaḍḍhanakathāvaṇṇanā</subhead>
    <paragraph line="56" number="110"><bold>Idaṃ</bold><pageBreak edition="Vipassana Research Institut" number="3.0032" /><bold>bhikkhuno āyusmi</bold>nti āyusmiṃ sādhetabbe idaṃ bhikkhuno icchitabbaṃ cirajīvitāya hetubhāvatoti. Tenāha <bold>‘‘idaṃ āyukāraṇa’’</bold>nti.</paragraph>
    <paragraph line="57">Sampannasīlassa avippaṭisārapāmojjapītipassaddhisukhasamādhiyathābhūtañāṇādisambhavato taṃsamuṭṭhānapaṇītarūpehi kāyassa phuṭattā sarīre vaṇṇadhātu <pageBreak edition="Myanmar" number="3.0035" /> vippasannā hoti, kalyāṇo ca kittisaddo abbhuggacchatīti āha <bold>‘‘sīlavato hī’’</bold>tiādi.</paragraph>
    <paragraph line="58"><bold>Vivekajaṃ pītisukhādī</bold>ti <bold>ādi</bold>-saddena samādhijaṃ pītisukhaṃ, apītijaṃ kāyasukhaṃ, satipārisuddhijaṃ upekkhāsukhañca saṅgaṇhāti.</paragraph>
    <paragraph line="59"><bold>Appaṭikkūlatāvaho</bold>ti appamāṇānaṃ sattānaṃ, attano ca tesu appaṭikkūlabhāvato. Hitūpasaṃhārādivasena pavattiyā sabbadisāsu pharaṇaappamāṇavasena sabbadisāsu vipphārikatā.</paragraph>
    <paragraph line="60"><bold>‘‘Arahattaphalasaṅkhātaṃ bala’’</bold>nti vuttaṃ tassa akuppadhammatāya kenaci anabhibhavanīyabhāvato.</paragraph>
    <paragraph line="61"><bold>‘‘Loke’’</bold>ti idaṃ yathā <bold>‘‘ekabalampī’’</bold>ti iminā sambandhīyati, evaṃ <pageBreak edition="Pali Text Society" number="3.0044" /> ‘‘duppasahaṃ durabhisambhava’’nti imehipi sambandhitabbaṃ. Lokapariyāpanneheva hi dhammehi tesaṃ balassa duppasahatā, durabhisambhavatā, na lokuttarehīti. <bold>Etthevā</bold>ti etasmiṃ arahattaphale eva, tadatthanti attho.</paragraph>
    <paragraph line="62"><bold>Lokuttarapuññampī</bold>ti lokuttarapuññampi puññaphalampi. <bold>Yāva āsavakkhayā pavaḍḍhati</bold> vivaṭṭagāmikusaladhammānaṃ samādānahetūti yojanā. <bold>Amatapānaṃ piviṃsu</bold> heṭṭhimamaggaphalasamadhigamavasenāti adhippāyo.</paragraph>
    <centered line="63">Cakkavattisuttavaṇṇanāya līnatthappakāsanā.</centered>
  </content>
</document>