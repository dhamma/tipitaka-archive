<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0103t.tik3.xml</normativeSource>
    <source>roman/tika/suttapitaka (tika)/dighanikaya (tika)/pathikavagga-tika/4. aggannasuttavannana.xml</source>
    <script>roman</script>
    <directory>/tika/suttapitaka (tika)/dighanikaya (tika)/pathikavagga-tika</directory>
    <basename>4. aggannasuttavannana</basename>
    <titlePath>4. Aggaññasuttavaṇṇanā - Pāthikavagga-ṭīkā - Dīghanikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">4. Aggaññasuttavaṇṇanā</chapter>
    <subhead line="2">Vāseṭṭhabhāradvājavaṇṇanā</subhead>
    <paragraph line="3" number="111"><bold>Etthā</bold>ti <pageBreak edition="Myanmar" number="3.0036" /><pageBreak edition="Vipassana Research Institut" number="3.0033" /><pageBreak edition="Pali Text Society" number="3.0045" /> ‘‘pubbārāme, migāramātupāsāde’’ti etasmiṃ padadvaye. Koyaṃ pubbārāmo, kathañca pubbārāmo, kā ca migāramātā, kathañcassā pāsādo ahosīti etasmiṃ antolīne anuyoge. <bold>Ayaṃ</bold> idāni vuccamānā <bold>anupubbikathā</bold> ādito paṭṭhāya saṅkhepeneva anupubbikathā. <bold>Padumuttaraṃ bhagavantaṃ</bold> ekaṃ upāsikaṃ aggupaṭṭhāyikaṭṭhāne ṭhapentiṃ disvāna tattha sañjātagāravabahumānā tamevatthaṃ purakkhatvā bhagavantaṃ <bold>nimantetvā. Meṇḍakaputtassā</bold>ti meṇḍakaseṭṭhiputtassa. <bold>Sotāpannā ahosi</bold> tathā katādhikārattā.</paragraph>
    <paragraph line="4"><bold>Mātuṭṭhāne ṭhapesi</bold> attano sīlācārasampattiyā garuṭṭhāniyattā. <bold>Upayoga</bold>nti tattha tattha appetabbaṭṭhāne appanāvasena viniyogaṃ agamaṃsu. <bold>Aññehi ca</bold> veḷuriyalohitaṅkamasāragallādīhi. <bold>Bhassatī</bold>ti otarati. <bold>Suddhapāsādova na sobhatī</bold>ti kevalo ekapāsādo eva vihāro na sobhati. Niyūhāni bahūni nīharitvā kattabbasenāsanāni ‘‘duvaḍḍhagehānī’’ti vadanti. Majjhe gabbho samantato anupariyāyatoti evaṃ dvikkhattuṃ vaḍḍhetvā katasenāsanāni <bold>duvaḍḍhagehāni. Cūḷapāsādā</bold>ti khuddakapāsādā.</paragraph>
    <paragraph line="5"><bold>Uttaradevīvihāro</bold> nāma nagarassa pācīnadvārasamīpe katavihāro.</paragraph>
    <paragraph line="6">Titthiyaliṅgassa aggahitattā <bold>neva titthiyaparivāsaṃ vasanti.</bold> Anupasampannabhāvato āpattiyā āpannāya abhāvato <bold>na āpattiparivāsaṃ vasanti. Bhikkhubhāva</bold>nti upasampadaṃ. <bold>Tevijjasutta</bold>nti imasmiṃ dīghanikāye tevijjasuttaṃ <bold>sutvā.</bold></paragraph>
    <paragraph line="7" number="113"><bold>Anuvattamānā</bold><pageBreak edition="Vipassana Research Institut" number="3.0034" /><pageBreak edition="Pali Text Society" number="3.0046" /><bold>caṅkamiṃsu</bold> ananucaṅkamane yathādhippetassa atthassa pucchanādīnaṃ asakkuṇeyyattā. <bold>Tesa</bold>nti tesaṃ dvinnaṃ. Tenāha <bold>‘‘paṇḍitataro’’</bold>ti. <bold>Atthā</bold>ti bhavattha. <bold>Kulasampannā</bold>ti sampannakulā uditodite brāhmaṇakule uppannā. <bold>Brāhmaṇakulā</bold>ti kenaci pārijuññena anupaddutā <pageBreak edition="Myanmar" number="3.0037" /> eva brāhmaṇakulā. Tenāha <bold>‘‘bhogādisampanna’’</bold>ntiādi. <bold>Ime brāhmaṇā</bold> uccā hutvā ‘‘imaṃ vasalaṃ pabbajjaṃ pabbajiṃsū’’tiādinā jātiādīni ghaṭṭentā <bold>akkosanti. Paribhāsantī</bold>ti paribhavitvā bhāsanti. <bold>Attano anurūpāyā</bold>ti attano ajjhāsayassa anurūpāya. Antarantarā vicchijja pavattiyamānā paribhāsā paripuṇṇā nāma na hoti khaṇḍabhāvato, tabbipariyāyato paripuṇṇā nāma hotīti āha <bold>‘‘antarā’’</bold>tiādi.</paragraph>
    <paragraph line="8"><bold>Appatiṭṭhatāyā</bold>ti apassayarahitattā. <bold>Vibhinno</bold>ti vinaṭṭho.</paragraph>
    <paragraph line="9"><bold>Itare tayo vaṇṇā</bold>ti khattiyādayo vaṇṇā <bold>hīnā.</bold> Nanu khattiyāva seṭṭhā vaṇṇā yathā buddhā etarahi khattiyakule eva uppannāti? Saccametaṃ, te pana attano micchābhimānena, micchāgāhena ca ‘‘brāhmaṇova seṭṭho vaṇṇo’’ti vadanti, taṃ tesaṃ vacanamattaṃ. <bold>‘‘Sujjhantī</bold>ti suddhā honti, na nindaṃ garahaṃ pāpuṇantī’’ti vadanti. <bold>Sujjhanti</bold> vā saṃsārato sujjhanti, na sesā vaṇṇā asukkajātikattā, mantajjhenābhāvato cāti. Brahmuno <bold>mukhato jātā</bold> vedavacanato jātāti mukhato jātā. Tato eva brahmuno mahābrahmuno vedavacanato vijātāti <bold>brahmajā.</bold> Tena <pageBreak edition="Pali Text Society" number="3.0047" /> duvidhenāpi nimmitāti <bold>brahmanimmitā.</bold> Vedavedaṅgādibrahmadāyajjaṃ arahantīti <bold>brahmadāyādā. Muṇḍake samaṇake</bold>ti ettha <bold>ka</bold>-kāro garahāyanti āha <bold>‘‘nindantā jigucchantā vadantī’’</bold>ti. <bold>Ibbhe</bold>ti sudde, te pana gharabandhanena baddhā nihīnatarāti āha <bold>‘‘gahapatike’’</bold>ti. <bold>Kaṇhe</bold>ti kaṇhajātike. Bandhanaṭṭhena <bold>bandhu,</bold> kassa pana bandhūti āha <bold>‘‘mārassa bandhubhūte’’</bold>ti. <bold>Pādāpacce</bold>ti pādato jātāpacce. Ayaṃ kira brāhmaṇānaṃ laddhi ‘‘brāhmaṇā brahmuno mukhato jātā, khattiyā urato, ūrūhi vessā, pādato suddā’’ti.</paragraph>
    <paragraph line="10" number="114"> Yasmā paṭhamakappikakāle catuvaṇṇavavatthānaṃ natthi, sabbeva sattā ekasadisā, aparabhāge pana tesaṃ payogabhedavasena ahosi, tasmā vuttaṃ <bold>‘‘porāṇaṃ…pe… ajānantā’’</bold>ti. <bold>Laddhibhindanatthāyā</bold>ti ‘‘brāhmaṇā brahmuno puttā orasā mukhato jātā’’ti evaṃ pavattāya laddhiyā viniveṭhanatthaṃ. <bold>Puttappaṭilābhatthāyā</bold>ti ‘‘evaṃ mayaṃ pettikaṃ iṇaṃ <pageBreak edition="Myanmar" number="3.0038" /> sodhessāmā’’ti laddhiyaṃ ṭhatvā puttappaṭilābhāya. Ayañhettha dhammikānaṃ brāhmaṇānaṃ ajjhāsayo. <bold>Sañjātapupphā</bold>ti rajassalā. Itthīnañhi kumāribhāvappattito paṭṭhāya pacchimavayato oraṃ asati vibandhe aṭṭhame aṭṭhame <pageBreak edition="Vipassana Research Institut" number="3.0035" /> sattāhe gabbhāsayasaññite tatiye āvatte katipayā lohitapīḷakā saṇṭhahitvā aggahitapupphā eva bhijjanti, tato lohitaṃ paggharati, tattha utusamaññā, pupphasamaññā ca. <bold>Nesa</bold>nti brāhmaṇānaṃ. <bold>Saccavacanaṃ siyā</bold>ti ‘‘brahmuno puttā’’tiādivacanaṃ saccaṃ yadi siyā, <bold>brāhmaṇīnaṃ…pe… mukhaṃ bhaveyya,</bold> na cetaṃ atthi.</paragraph>
    <subhead line="11">Catuvaṇṇasuddhivaṇṇanā</subhead>
    <paragraph line="12" number="115"><bold>Mukhacchedakavāda</bold>nti <pageBreak edition="Pali Text Society" number="3.0048" /> ‘‘brāhmaṇā mahābrahmuno mukhato jātā’’ti vādassa chedakavādaṃ. <bold>Ariyabhāve asamatthā</bold>ti anariyabhāvāvahā. <bold>Pakatikāḷakā</bold>ti sabhāveneva na suddhā. <bold>Kaṇho</bold>ti kiliṭṭho upatāpako. Tenāha <bold>‘‘dukkhoti attho’’</bold>ti.</paragraph>
    <paragraph line="13"><bold>Sukkabhāvo</bold> nāma parisuddhatāti āha <bold>‘‘nikkilesabhāvena paṇḍarā’’</bold>ti. <bold>Sukko</bold>ti na kiliṭṭho anupatāpakoti vuttaṃ <bold>‘‘sukhoti attho’’</bold>ti.</paragraph>
    <paragraph line="14" number="116"><bold>Ubhayavokiṇṇe</bold>ti vacanavipallāsena vuttanti āha <bold>‘‘ubhayesu vokiṇṇesū’’</bold>ti. <bold>Missībhūtesū</bold>ti ‘‘kadāci kaṇhā dhammā, kadāci sukkā dhammā’’ti evaṃ ekasmiṃ santāne, ekasmiṃyeva ca attabhāve pavattiyā missībhūtesu, na pana ekajjhaṃ pavattiyā. <bold>Etthā</bold>ti anantaravuttadhammāva anvādhiṭṭhāti āha <bold>‘‘kaṇhasukkadhammesū’’</bold>ti. Yasmā ca te brāhmaṇā na ceva te dhamme atikkantā, yāya ca paṭipadāya atikkameyyuṃ, sāpi tesaṃ paṭipadā natthi, tasmā vuttaṃ <bold>‘‘vattamānāpī’’</bold>ti. <bold>Nānujānanti</bold> ayathābhuccavādabhāvato. <bold>Anujānana</bold>ñca nāma abbhanumodananti tadabhāvaṃ dassentena <bold>‘‘nānumodanti, na pasaṃsantī’’</bold>ti vuttaṃ. <bold>Catunnaṃ vaṇṇāna</bold>nti niddhāraṇe sāmivacanaṃ. <bold>Tesa</bold>nti pana sambandhepi vā sāmivacanaṃ. <bold>Te ca</bold> brāhmaṇā <bold>na evarūpā</bold> na edisā, yādiso arahā ekadesenāpi tena tesaṃ sadisatābhāvato, <bold>tasmā</bold> tena kāraṇena <bold>nesaṃ</bold> brāhmaṇānaṃ ‘‘brāhmaṇova <pageBreak edition="Myanmar" number="3.0039" /> seṭṭho vaṇṇo’’ti vādaṃ <bold>viññū</bold> yathābhūtavādino buddhādayo ariyā <bold>nānujānanti.</bold></paragraph>
    <paragraph line="15"><bold>Ārakattādīhī</bold>ti <pageBreak edition="Pali Text Society" number="3.0049" /> ettha kilesānaṃ ārakattā pahīnabhāvato dūrattā <bold>arahaṃ,</bold> kilesārīnaṃ hatattā <bold>arahaṃ,</bold> saṃsāracakkassa arānaṃ hatattā <bold>arahaṃ,</bold> paccayādīnaṃ arahattā <bold>arahaṃ,</bold> pāpakaraṇe rahābhāvena <bold>araha</bold>nti evamattho veditabbo. Ayamettha saṅkhepo, vitthāro pana visuddhimagge (visuddhi. 1.125 ādayo), taṃ saṃvaṇṇanāsu (visuddhi. ṭī. 1.124) ca vuttanayena veditabbo <pageBreak edition="Vipassana Research Institut" number="3.0036" />. <bold>Āsavānaṃ khīṇattā</bold>ti catunnampi āsavānaṃ anavasesato pahīnattā. <bold>Brahmacariyavāsa</bold>nti maggabrahmacariyavāsaṃ. Tassa vāsassa pariyositattā <bold>vutthavāso,</bold> dasannampi vā ariyavāsānaṃ vutthattā <bold>vutthavāso.</bold> Vuttañhetaṃ –</paragraph>
    <indent line="16">‘‘Dasayime, bhikkhave, ariyāvāsā, yadariyā āvasiṃsu vā āvasanti vā āvasissanti vā. Katame dasa? Idha, bhikkhave, bhikkhu pañcaṅgavippahīno hoti chaḷaṅgasamannāgato ekārakkho caturāpasseno panuṇṇapaccekasacco samavayasaṭhesano anāvilasaṅkappo passaddhakāyasaṅkhāro suvimuttacitto suvimuttapañño. Ime kho, bhikkhave, dasa ariyāvāsā’’ti (a. ni. 10.19).</indent>
    <paragraph line="17">Vussatīti vā <bold>vusitaṃ,</bold> ariyamaggo, ariyaphalañca, taṃ etassa atthīti atisayavacanicchāvasena arahā <bold>‘‘vusitavā’’</bold>ti vutto. <bold>Karaṇīyaṃ</bold> nāma pariññāpahānasacchikiriyābhāvanā dukkhassantaṃ kātukāmehi ekantato kattabbattā, taṃ pana yasmā catūhi maggehi paccekaṃ catūsu saccesu kātabbaṃ kataṃ, tasmā vuttaṃ <bold>‘‘catūhi…pe… katakaraṇīyo’’</bold>ti. Osīdāpanaṭṭhena bhārā viyāti <bold>bhārā,</bold> kilesā, khandhā ca. Vuttañhi ‘‘bhārā have pañcakkhandhā’’ti (saṃ. ni. 3.22) <bold>ohārito</bold>ti apanīto. <bold>Sako attho sadattho</bold>ti ettha <bold>da</bold>-kāro padasandhikaro. Kāmaṃ diṭṭhiādayopi saṃyojanāni eva, tathāpi taṇhāya bhavasaṃyojanaṭṭho sātisayo. Yathāha ‘‘avijjānīvaraṇānaṃ <pageBreak edition="Pali Text Society" number="3.0050" /> sattānaṃ taṇhāsaṃyojanāna’’nti. (Saṃ. ni. 2.125, 126, 127, 132, 134, 136, 142; 3.5.520; kathā. 75) tato sā eva sutte (dī. ni. 2.400; ma. ni. 1.93, 133; 3.373; saṃ. ni. 3.1081; paṭi. ma. 1.34 ādayo) samudayasaccabhāvena vuttā, tasmā vuttaṃ <bold>‘‘bhavasaṃyojanaṃ vuccati taṇhā’’</bold>ti. <bold>Sammadaññā vimutto</bold>ti sammā aññāya jānanabhūtāya aggamaggapaññāya <pageBreak edition="Myanmar" number="3.0040" /> sammā yathābhūtaṃ yaṃ yathā jānitabbaṃ, taṃ tathā jānitvā vimutto. <bold>Imasmiṃ loke</bold>ti imasmiṃ sattaloke. <bold>Idhattabhāve</bold>ti imasmiṃ attabhāve, <bold>parattabhāve</bold>ti parasmiṃ attabhāve, idhaloke, paraloke cāti attho.</paragraph>
    <paragraph line="18" number="117"><bold>Antaravirahitā</bold>ti vibhāgavirahitā. Tenāha <bold>‘‘attano kulena sadisā’’</bold>ti. Anuyantīti anuyantā, anuyantā eva <bold>ānuyantā,</bold> anuvattakā. Tenāha <bold>‘‘vasavattino’’</bold>ti.</paragraph>
    <paragraph line="19" number="118"><bold>Niviṭṭhā</bold>ti <pageBreak edition="Vipassana Research Institut" number="3.0037" /> saddheyyavatthusmiṃ anupavisanavasena niviṭṭhā. Tato eva tasmiṃ adhikaṃ nivisanato <bold>abhiniviṭṭhā. Acalaṭṭhitā</bold>ti acalabhāve ṭhitā.</paragraph>
    <paragraph line="20"><bold>Ya</bold>nti yaṃ kathetabbadhammaṃ anupadhāretvā, tadatthañca appaccakkhaṃ katvā kathanaṃ, <bold>etaṃ aṭṭhānaṃ</bold> akāraṇaṃ tassa bodhimūleyeva samucchinnattā. <bold>Vicchindajananattha</bold>nti ratanattayasaddhāya vicchindassa uppādanatthaṃ, aññathattāyāti attho. <bold>So</bold>ti māro. <bold>Musāvādaṃ kātuṃ nāsakkhī</bold>ti āgataphalassa ariyasāvakassa purato musā vattuṃ na visahi, tasmā <bold>āma mārosmīti paṭijāni. Silāpathaviya</bold>nti ratanamayasilāpathaviyaṃ. Sineruṃ kira parivāretvā ṭhito bhūmippadeso sattaratanamayo, ‘‘suvaṇṇamayo’’ti keci, sā vitthārato, ubbedhato anekayojanasahassaparimāṇā ativiya niccalā. <bold>Kiṃ tvaṃ etthā</bold>ti kiṃ kāraṇā tvaṃ ettha. ‘‘Ṭhito’’ti <bold>accharaṃ pahari. Ṭhātuṃ asakkonto</bold>ti ariyasāvakassa purato ṭhātuṃ asakkonto. Ayañhi ariyadhammādhigamassa ānubhāvo, yaṃ māropi <pageBreak edition="Pali Text Society" number="3.0051" /> nāma mahānubhāvo ujukaṃ paṭipparituṃ na sakkoti.</paragraph>
    <paragraph line="21">Maggo eva mūlaṃ <bold>maggamūlaṃ,</bold> tassa. <bold>Sañjātattā</bold> uppannattā. <bold>Tena maggamūlena</bold> patiṭṭhitasantāne laddhapatiṭṭhā. Bhagavato desanādhammaṃ nissāya ariyāya jātiyā jāto <bold>‘‘bhagavantaṃ nissāya ariyabhūmiyaṃ jāto’’</bold>ti vutto. <bold>‘‘Ure vasitvā’’</bold>ti idaṃ dhammaghosassa urato samuṭṭhānatāya vuttaṃ. Ure vāyāmajanitābhijātitāya vā <bold>oraso.</bold> Mukhato jātena jāto <bold>‘‘mukhato jāto’’</bold>ti vutto. Kāraṇakāraṇepi hi kāraṇe viya vohāro hoti ‘‘tiṇehi bhattaṃ siddha’’nti. Keci pana ‘‘vimokkhamukhassa vasena <pageBreak edition="Myanmar" number="3.0041" /> jātattā mukhato jāto’’ti vadanti, tatthāpi vuttanayeneva attho veditabbo. Purimenatthena yonijo, sedajo, mukhajoti tīsu sambandhesu mukhajena sambandhena bhagavato puttabhāvo vibhāvito. Atthadvayenāpi dhammajabhāvoyeva dīpito. Ariyadhammappattito laddhaviseso hutvā pavatto taduttarakāliko khandhasantāno ‘‘ariyadhammato jāto’’ti veditabbo, ariyadhammaṃ vā maggaphalaṃ nissāya, upanissāya ca jāto sabbopi dhammappabandho ‘‘ariyadhammato jāto’’ti gahetabbo. Tesaṃ pana ariyadhammānaṃ apariyositakiccatāya ariyabhāvena abhinibbattimattaṃ upādāya <bold>‘‘ariyadhammato jātattā’’</bold>ti vuttaṃ. Pariyositakiccatāya tathā nibbattipāripūriṃ upādāya <bold>‘‘nimmitattā’’</bold>ti vuttaṃ, yato ‘‘dhammajo dhammanimmito’’ti vuttaṃ. ‘‘Navalokuttaradhammadāyaṃ ādiyatīti dhammadāyādo’’ tipi pāṭho. <bold>Assā</bold>ti ‘‘bhagavatomhiputto’’tiādinā vuttassa vākyassa. <bold>Atthaṃ dassento</bold>ti bhāvatthaṃ pakāsento. Tathāgatassa anaññasādhāraṇasīlādidhammakkhandhassa samūhanivesavasena dhammakāyatāya na <pageBreak edition="Pali Text Society" number="3.0052" /> kiñci vattabbaṃ atthi, satthuṭṭhāniyassa pana dhammakāyataṃ dassetuṃ ‘‘kasmā tathāgato dhammakāyoti <pageBreak edition="Vipassana Research Institut" number="3.0038" /> vutto’’ti sayameva pucchaṃ samuṭṭhāpetvā <bold>‘‘tathāgato hī’’</bold>tiādinā tamatthaṃ vissajjeti. <bold>Hadayena cintetvā</bold>ti ‘‘imaṃ dhammaṃ imassa desessāmī’’ti tassa upagatassa veneyyajanassa bodhanatthaṃ cittena cintetvā. <bold>Vācāya abhinīharī</bold>ti saddhammadesanāvācāya karavīkarutamañjunā brahmassarena veneyyasantānābhimukhaṃ tadajjhāsayānurūpaṃ hitamatthaṃ nīhari upanesi. <bold>Tenā</bold>ti tena kāraṇena evaṃsaddhammādhimuttibhāvena. <bold>Assā</bold>ti tathāgatassa. <bold>Dhammamayattā</bold>ti dhammabhūtattā. Idhādhippetadhammo seṭṭhaṭṭhena brahmabhūtoti āha <bold>‘‘dhammakāyattā eva brahmakāyo’’</bold>ti. Sabbaso adhammaṃ pajahitvā anavasesato dhammo eva bhūtoti <bold>dhammabhūto.</bold> Tathārūpo ca yasmā sabhāvato dhammo evāti vattabbataṃ arahatīti āha <bold>‘‘dhammasabhāvo’’</bold>ti.</paragraph>
    <paragraph line="22" number="119"><bold>Seṭṭhacchedakavāda</bold>nti ‘‘brāhmaṇova seṭṭho vaṇṇo’’ti (dī. ni. 3.116) evaṃ vuttaseṭṭhabhāvacchedakavādaṃ. <bold>Aparenapi nayenā</bold>ti yathāvuttaseṭṭhacchedakavādato aparenapi porāṇakalokuppattidassananayena. <bold>Seṭṭhaccheda…pe… dassetu</bold>nti sopi hi ‘‘brāhmaṇova seṭṭho vaṇṇo, hīnā aññe <pageBreak edition="Myanmar" number="3.0042" /> vaṇṇā’’ti, ‘‘brāhmaṇā brahmuno puttā orasā mukhato jātā brahmajā’’ti (dī. ni. 3.114) ca evaṃ pavattāya micchādiṭṭhiyā viniveṭhano jātibrāhmaṇānaṃ seṭṭhabhāvassa chedanato seṭṭhacchedanavādo nāma hotīti dassetunti attho.</paragraph>
    <paragraph line="23"><bold>Itthabhāva</bold>nti imaṃ pakārataṃ manussabhāvaṃ. Sāmaññajotanā hi visese avatiṭṭhati, pakaraṇavasena vā ayamattho avacchinno daṭṭhabbo. <bold>Maneneva</bold><pageBreak edition="Pali Text Society" number="3.0053" /><bold>nibbattā</bold>ti bāhirapaccayena vinā kevalaṃ upacārajhānamanasāva nibbattā. Yāya upacārajjhānacetanāya te tattha nibbattā, nīvaraṇavikkhambhanādinā uḷāro tassā pavattiviseso, tasmā jhānaphalakappo tassā phalavisesoti āha <bold>‘‘brahmaloke viyā’’</bold>tiādi. <bold>‘‘Sayaṃpabhā’’</bold>ti padānaṃ tattha sūriyālokādīhi vinā andhakāraṃ vidhamantā sayameva pabhāsantīti <bold>sayaṃpabhā,</bold> antalikkhe ākāse carantīti <bold>antalikkhacarā,</bold> tadaññakāmāvacarasattānaṃ viya sarīrassa vicaraṇaṭṭhānassa asubhatābhāvato <bold>subhaṃ,</bold> subheva tiṭṭhantīti <bold>subhaṭṭhāyino</bold>ti attho veditabbo.</paragraph>
    <subhead line="24">Rasapathavipātubhāvavaṇṇanā</subhead>
    <paragraph line="25" number="120"><bold>Sabbaṃ cakkavāḷa</bold>nti anavasesaṃ koṭisatasahassaṃ cakkavāḷaṃ. <bold>Samatanī</bold>ti sañchādentī vipphari, sā pana tasmiṃ udake patiṭṭhitā ahosīti āha <bold>‘‘patiṭṭhahī’’</bold>ti. <bold>Vaṇṇena</bold><pageBreak edition="Vipassana Research Institut" number="3.0039" /><bold>sampannā</bold>ti sampannavaṇṇā. <bold>Makkhikaṇḍakarahita</bold>nti makkhikāhi ca tāsaṃ aṇḍakehi ca rahitaṃ.</paragraph>
    <paragraph line="26"><bold>Atītānantarepi kappe loloyeva.</bold> Kasmā? Evaṃ ciraparicitalolatāvasena sabbapaṭhamaṃ tathā akāsīti dasseti. <bold>Kimevida</bold>nti ‘‘vaṇṇato, gandhato ca tāva ñātaṃ, rasato pana kimevidaṃ bhavissatī’’ti saṃsayajāto vadati. <bold>Tiṭṭhatī</bold>ti aṭṭhāsi.</paragraph>
    <subhead line="27">Candimasūriyādipātubhāvavaṇṇanā</subhead>
    <paragraph line="28" number="121"><bold>Āluppakāraka</bold>nti ettha ālopapariyāyo <bold>āluppa</bold>-saddoti āha <bold>‘‘ālopaṃ katvā’’</bold>ti. Paccakkhabhūtānampi <pageBreak edition="Myanmar" number="3.0043" /> candimasūriyānaṃ pavattiyaṃ lokiyānaṃ sammoho hoti, taṃ vidhamituṃ <bold>‘‘ko pana tesa’’</bold>ntiādinā aṭṭha pañhāvissajjanāni gahitāni. Tattha <bold>tesa</bold>nti candimasūriyānaṃ. <bold>Kasmi</bold>nti kasmiṃ ṭhāne. <bold>‘‘Ko uparī’’</bold>ti eteneva <pageBreak edition="Pali Text Society" number="3.0054" /> ko heṭṭhāti ayamattho vuttoyeva. Tathā <bold>‘‘ko sīghaṃ gacchatī’’</bold>ti iminā ko saṇikaṃ gacchatīti ayampi attho vuttoyeva. <bold>Vīthiyo</bold>ti gamanavīthiyo. <bold>Ekato</bold>ti ekasmiṃ khaṇe <bold>pātubhavanti.</bold> Sūriyamaṇḍale pana atthaṅgate candamaṇḍalaṃ paññāyittha. <bold>Chandaṃ ñatvā vā</bold>ti ruciṃ ñatvā viya.</paragraph>
    <paragraph line="29"><bold>Ubhaya</bold>nti anto, bahi ca.</paragraph>
    <paragraph line="30"><bold>Ujuka</bold>nti āyāmato, vitthārato, ubbedhato ca. <bold>Parimaṇḍalato</bold>ti parikkhepato.</paragraph>
    <paragraph line="31"><bold>Ujukaṃ saṇikaṃ gacchati</bold> amāvāsiyaṃ sūriyena saddhiṃ gacchanto divase divase thokaṃ thokaṃ ohīyanto puṇṇamāsiyaṃ upaḍḍhamaggameva ohīyanato.<bold> Tiriyaṃ sīghaṃ</bold> gacchati ekasmimpi māse kadāci dakkhiṇato, kadāci uttarato dassanato. <bold>‘‘Dvīsu passesū’’</bold>ti idaṃ yebhuyyavasena vuttaṃ. Candassa purato, pacchato, samañca tārakā gacchantiyeva. <bold>Attano ṭhāna</bold>nti attano gamanaṭṭhānaṃ. <bold>Na vijahanti</bold> attano vīthiyāva gacchanato. Sūriyassa ujukaṃ gamanassa sīghatā candassa gamanaṃ upādāya veditabbā. <bold>Tiriyaṃ gamanaṃ</bold> dakkhiṇadisato uttaradisāya, uttaradisato ca dakkhiṇadisāya gamanaṃ <bold>dandhaṃ</bold> chahi chahi māsehi ijjhanato. <bold>So</bold>ti sūriyo. <bold>Kāḷapakkhauposathato</bold>ti kāḷapakkhe uposathe candena saheva gantvā tato paraṃ. <bold>Pāṭipadadivase</bold>ti sukkapakkhapāṭipadadivase. <bold>Ohāya gacchati</bold> attano sīghagāmitāya, tassa ca dandhagāmitāya. <bold>Lekhā</bold><pageBreak edition="Vipassana Research Institut" number="3.0040" /><bold>viya paññāyati</bold> pacchimadisāyaṃ. <bold>Yāva uposathadivasā</bold>ti yāva sukkapakkhauposathadivasā. <bold>‘‘Cando anukkamena vaḍḍhitvā’’</bold>ti idaṃ uparibhāgato patitasūriyālokatāya heṭṭhato pavattāya sūriyassa dūrabhāvena divase divase anukkamena parihāyamānāya attano chāyāya vasena anukkamena candamaṇḍalappadesassa vaḍḍhamānassa viya dissamānatāya vuttaṃ, tasmā anukkamena vaḍḍhitvā viya. <bold>Uposathadivase</bold> puṇṇamāyaṃ <bold>paripuṇṇo hoti,</bold> paripuṇṇamaṇḍalo hutvā dissatīti attho. <bold>Dhāvitvā gaṇhāti</bold> candassa dandhagatitāya, attano ca sīghagatitāya. <bold>Anukkamena hāyitvā</bold>ti ettha ‘‘anukkamena <pageBreak edition="Myanmar" number="3.0044" /> vaḍḍhitvā’’ti ettha vuttanayena attho <pageBreak edition="Pali Text Society" number="3.0055" /> veditabbo. Tattha pana chāyāya hāyamānatāya maṇḍalaṃ vaḍḍhamānaṃ viya dissati, idha chāyāya vaḍḍhamānatāya maṇḍalaṃ hāyamānaṃ viya dissati.</paragraph>
    <paragraph line="32">Yāya vīthiyā sūriye gacchante vassavalāhakā devaputtā sūriyābhitāpasantattā attano vimānato na nikkhamanti, kīḷāpasutā hutvā na vicaranti, tadā kira sūriyassa vimānaṃ pakatimaggato adho otaritvā vicarati, tassa oruyha caraṇeneva candavimānampi adho oruyha carati taggatikattā, tasmā sā vīthi udakābhāvena ajānurūpatāya <bold>‘‘ajavīthī’’</bold>ti samaññaṃ gatā. Yāya pana vīthiyā sūriye gacchante vassavalāhakā devaputtā sūriyābhitāpābhāvato abhiṇhaṃ attano vimānato bahi nikkhamitvā kīḷāpasutā ito cito ca vicaranti, tadā kira sūriyavimānaṃ pakatimaggato uddhaṃ āruhitvā vicarati, tassa uddhaṃ āruyha caraṇeneva candavimānampi uddhaṃ āruyha carati taggatikattā, taggatikatā ca samānagatinā vātamaṇḍalena vimānassa phellitabbattā, tasmā sā vīthi udakabahubhāvena nāgānurūpatāya <bold>‘‘nāgavīthī’’</bold>ti samaññaṃ gatā. Yadā sūriyo uddhamanāruhanto, adho ca anotaranto pakatimaggeneva gacchati, tadā vassavalāhakā yathākālaṃ, yathāruci ca vimānato nikkhamitvā sukhena vicaranti, tena kālena kālaṃ vassanato loke utusamatā hoti, tāya utusamatāya hetubhūtāya sā candimasūriyānaṃ gati gavānurūpatāya <bold>‘‘govīthī’’</bold>ti samaññaṃ gatā. Tena vuttaṃ <bold>‘‘ajavīthī’’</bold>tiādi.</paragraph>
    <paragraph line="33">Evaṃ ‘‘kati nesaṃ vīthiyo’’ti pañhaṃ vissajjetvā ‘‘kathaṃ vicarantī’’ti pañhaṃ vissajjetuṃ <bold>‘‘candimasūriyā’’</bold>tiādi vuttaṃ. Tattha <bold>sineruto bahi nikkhamantī</bold>ti sinerusamīpena taṃ padakkhiṇaṃ katvā gacchantā tato gamanavīthito bahi attano <pageBreak edition="Pali Text Society" number="3.0056" /> tiriyagamanena cakkavāḷābhimukhā nikkhamanti. <bold>Anto vicarantī</bold>ti evaṃ cha māse khaṇe khaṇe sineruto apasakkanavasena tato nikkhamitvā cakkavāḷasamīpaṃ pattā, tatopi cha māse khaṇe khaṇe apasakkanavasena <pageBreak edition="Vipassana Research Institut" number="3.0041" /> nikkhamitvā sinerusamīpaṃ pāpuṇantā anto vicaranti. Idāni tamevatthaṃ saṅkhepena vuttaṃ vivarituṃ <bold>‘‘tehī’’</bold>tiādi vuttaṃ. Sinerussa, cakkavāḷassa ca yaṃ ṭhānaṃ vemajjhaṃ, tassa, sinerussa ca yaṃ ṭhānaṃ vemajjhaṃ, tena gacchantā <bold>‘‘sinerusamīpena</bold><pageBreak edition="Myanmar" number="3.0045" /><bold>vicarantī’’</bold>ti vuttā, na sinerussa aggāḷindaallīnā. <bold>Cakkavāḷasamīpena caritvā</bold>ti etthāpi eseva nayo. <bold>Majjhenā</bold>ti sinerussa, cakkavāḷassa ca ujukaṃ vemajjhena maggena. <bold>Citramāse majjhenā</bold>ti etthāpi eseva nayo.</paragraph>
    <paragraph line="34"><bold>Ekappahārenā</bold>ti ekavelāya, ekeneva vā attano ekappahārena. <bold>Majjhanhiko</bold>ti ṭhitamajjhanhiko kālo <bold>hoti. </bold> Tadā hi sūriyamaṇḍalaṃ uggacchantaṃ hutvāpi imasmiṃ dīpe ṭhitassa upaḍḍhameva dissati, uttarakurūsu ṭhitassa ogacchantaṃ hutvā. Evañhi ekavelāyameva tīsu dīpesu ālokakaraṇaṃ.</paragraph>
    <paragraph line="35">Yesu kattikādinakkhattasamaññā, tānipi tārakarūpāni yevāti vuttaṃ <bold>‘‘sesatārakarūpāni cā’’</bold>ti, nakkhattasaññitatārakarūpato avasiṭṭhatārakarūpānīti attho. Ubhayānipi tāni devatānaṃ vasanakavimānānīti veditabbāni. Rā-saddo tiyati chijjati etthāti <bold>ratti,</bold> sattānaṃ saddassa vūpasamanakāloti attho. Dibbanti sattā kīḷanti jotanti etthāti <bold>divā.</bold> Sattānaṃ āyuṃ minanto viya siyati antaṃ karotīti <bold>māso.</bold> Taṃ taṃ kiriyaṃ arati vattetīti <bold>utu.</bold> Taṃ taṃ sattaṃ, dhammappavattiñca saṅgamma vadanto viya sarati vattetīti <bold>saṃvaccharo.</bold></paragraph>
    <paragraph line="36" number="122"> Vivajjanaṃ <bold>vivajjo,</bold> so eva <bold>vevajjaṃ,</bold> vaṇṇassa vevajjaṃ <pageBreak edition="Pali Text Society" number="3.0057" /><bold>vaṇṇavevajjaṃ,</bold> vaṇṇasampattiyā vigamo, tassa pana atthitā <bold>‘‘vaṇṇavevajjatā’’</bold>ti vuttā. Tenāha <bold>‘‘vivajjabhāvo’’</bold>ti. <bold>Tesa</bold>nti vaṇṇavantānaṃ sattānaṃ. <bold>Atimānappaccayā</bold>ti dubbaṇṇavambhanavasena atikkamma attano vaṇṇaṃ paṭicca mānapaccayā, mānasampaggaṇhananimittanti attho. Sātisayo raso etissā atthīti <bold>rasāti laddhamānāya, anubhāsiṃsū</bold>ti anurodhavasena bhāsiṃsu. <bold>Lokuppattivaṃsakatha</bold>nti lokuppattivaṃsajaṃ paveṇīkathaṃ, ādikāle uppannaṃ paveṇīāgatakathanti attho. ‘‘Anupatantī’’tipi pāṭho, so evattho.</paragraph>
    <subhead line="37">Bhūmipappaṭakapātubhāvādivaṇṇanā</subhead>
    <paragraph line="38" number="123"><bold>Ediso hutvā</bold>ti ahicchattakasadiso hutvā.</paragraph>
    <paragraph line="39" number="124"><bold>Padālatā</bold>ti <pageBreak edition="Myanmar" number="3.0046" /><pageBreak edition="Vipassana Research Institut" number="3.0042" /><bold>‘‘padā’’</bold>ti evaṃnāmā ekā latā, sā pana yasmā sampannavaṇṇagandharasā, tasmā <bold>‘‘bhaddalatā’’</bold>ti vuttā. <bold>Nāḷikā</bold>ti nāḷivalli. <bold>Ahāyī</bold>ti nassi.</paragraph>
    <paragraph line="40" number="125"><bold>Akaṭṭhapāko</bold>ti akaṭṭheyeva ṭhāne uppajjitvā paccanako, nīvāro viya sañjāto hutvā nippajjanakoti attho. <bold>Kaṇo</bold> ‘‘kuṇḍaka’’nti ca vuccati. <bold>Thusa</bold>nti taṇḍulaṃ pariyonandhitvā ṭhitattaco, tadabhāvato <bold>‘‘akaṇo, athuso’’</bold>ti sāli vutto. <bold>‘‘Paṭivirūḷha’’</bold>nti idaṃ pakkabhāvassa kāraṇavacanaṃ. Paṭivirūḷhato hi taṃ pakkanti. Yasmiṃ ṭhāne sāyaṃ pakko sāli gahito, tadeva ṭhānaṃ dutiyadivase pāto pakkena sālinā paripuṇṇaṃ hutvā tiṭṭhatīti āha <bold>‘‘sāyaṃ gahitaṭṭhānaṃ pāto pakkaṃ hotī’’</bold>tiādi. <bold>Alāyita</bold>nti <pageBreak edition="Pali Text Society" number="3.0058" /> lāyitaṭṭhānampi tesaṃ kammappaccayā alāyitameva <bold>hutvā anūnaṃ</bold> paripuṇṇameva <bold>paññāyati,</bold> na kevalaṃ paññāyanameva, atha kho tathābhūtameva hutvā tiṭṭhati.</paragraph>
    <subhead line="41">Itthipurisaliṅgādipātubhāvavaṇṇanā</subhead>
    <paragraph line="42" number="126"><bold>‘‘Manussakāle’’</bold>ti idaṃ pubbe manussabhūtānaṃyeva tattha idāni nikantivasena uppatti hotīti katvā vuttaṃ, devatānampi purimajātiyaṃ itthibhāve ṭhitānaṃ tattha virāgādipurisattappaccaye asati tadā itthiliṅgameva pātubhavati. <bold>Purisattapaccaye</bold>ti ‘‘attanopi anissaratā, sabbakālaṃ parāyattavuttitā, rajassalatā vañcatā, gabbhadhāraṇaṃ, paṭhamāya pakatiyā nihīnapakatitā, sūravīratābhāvo, ‘appakā janā’ti ‘hīḷetabbatā’ti evamādi ādīnavapaccavekkhaṇapubbakampi itthibhāve ‘alaṃ itthibhāvena, na hi itthibhāve ṭhatvā cakkavattisiriṃ, na sakkamārabrahmasiriyo paccanubhavituṃ, na paccekabodhiṃ, na sammāsambodhiṃ adhigantuṃ sakkā’ti evaṃ itthibhāvavirajjanaṃ, ‘yathāvuttaādīnavavirahato uttamapakatibhāvato sampadamidaṃ purisattaṃ nāma seṭṭhaṃ uttamaṃ, ettha ṭhatvā sakkā etā sampattiyo sampāpuṇitu’nti evaṃ purisattabhāve sambhāvanāpubbakaṃ patthanāṭhapanaṃ, ‘tattha ninnapoṇapabbhāracittatā’ti’’ evamādike purisabhāvassa paccayabhūte <bold>dhamme. Pūretvā</bold> vaḍḍhetvā. Paccakkhaṃ bhūtaṃ, sadisañca diṭṭhadhammikaṃ, samparāyikañca suvipulaṃ anatthaṃ acintetvā purisassa kāmesu micchācaraṇaṃ kevalaṃ itthiyaṃ āsāpatti <pageBreak edition="Myanmar" number="3.0047" /> phalenevāti āsāāpatti itthibhāvāvahāpi hotiyeva. Tanninnapoṇapabbhārabhāvena tannikantiyā nimittabhāvāpattitoti vuttaṃ <bold>‘‘puriso itthattabhāvaṃ labhanto kāmesumicchācāraṃ <pageBreak edition="Pali Text Society" number="3.0059" /> nissāya labhatī’’</bold>ti. <bold>Tadā</bold>ti yathāvutte paṭhamakappikakāle. <bold>Pakatiyā</bold>ti sabhāvena. <bold>Mātugāmassā</bold>ti purimattabhāve mātugāmabhūtassa. <bold>Purisassā</bold>ti etthāpi ‘‘pakatiyā’’ti padaṃ <pageBreak edition="Vipassana Research Institut" number="3.0043" /> ānetvā sambandhitabbaṃ. <bold>Upanijjhāyata</bold>nti upecca nijjhāyantānaṃ. Yathā aññamaññasmiṃ sārāgo uppajjati, evaṃ sāpekkhabhāvena <bold>olokentānaṃ. Rāgapariḷāho</bold>ti rāgajo pariḷāho.</paragraph>
    <paragraph line="43"><bold>Nibbuyhamānāyā</bold>ti pariṇatā hutvā niyyamānāya.</paragraph>
    <subhead line="44">Methunadhammasamācāravaṇṇanā</subhead>
    <paragraph line="45" number="127"><bold>Gomayapiṇḍamattampi nālatthā</bold>ti sammadeva vivāhakammaṃ nālatthāti adhippāyena <bold>vadanti. Pātabyata</bold>nti tasmiṃ asaddhamme kilesakāmena pivitabbataṃ kiñci pivitabbavatthuṃ pivantā viya ativiya tosetvā paribhuñjitabbataṃ <bold>āpajjiṃsu, pātabyata</bold>nti vā paribhuñjanakataṃ <bold>āpajjiṃsu</bold> upagacchiṃsu. Paribhogattho hi ayaṃ <bold>pā</bold>-saddo, kattusādhano ca <bold>tabya</bold>-saddo, yathāruci paribhuñjiṃsūti attho.</paragraph>
    <paragraph line="46"><bold>Sannidhikāraka</bold>nti sannidhikāraṃ, <bold>ka</bold>-kāro padavaḍḍhanamattanti āha <bold>‘‘sannidhiṃ katvā’’</bold>ti. <bold>Apadāna</bold>nti avakhaṇḍanaṃ. <bold>Ekekasmiṃ ṭhāne</bold>ti yattha yattha vahitaṃ, tasmiṃ tasmiṃ ekekasmiṃ ṭhāne. <bold>Gumbagumbā</bold>ti puñjapuñjā.</paragraph>
    <subhead line="47">Sālivibhāgavaṇṇanā</subhead>
    <paragraph line="48" number="128"><bold>Sīmaṃ ṭhapeyyāmā</bold>ti ‘‘ayaṃ bhūmibhāgo asukassa, ayaṃ bhūmibhāgo asukassā’’ti evaṃ paricchedaṃ kareyyāma. <bold>Taṃ aggaṃ katvā</bold>ti taṃ ādiṃ katvā.</paragraph>
    <subhead line="49">Mahāsammatarājavaṇṇanā</subhead>
    <paragraph line="50" number="130"><bold>Pakāsetabba</bold>nti dosavasena pakāsetabbaṃ. <bold>Khipitabba</bold>nti khepaṃ kātabbaṃ. Tenāha <bold>‘‘hāretabba’’</bold>nti, sattanikāyato nīharitabbaṃ.</paragraph>
    <paragraph line="51"><bold>Nesa</bold>nti <pageBreak edition="Myanmar" number="3.0048" /> niddhāraṇe sāmivacanaṃ.</paragraph>
    <paragraph line="52" number="131"><bold>Akkhara</bold>nti niruttiṃ. Sā hi mahājanena sammatoti niddhāretvā vattabbato nirutti <pageBreak edition="Vipassana Research Institut" number="3.0044" />, tasmiṃyeva nirūḷhabhāvato <pageBreak edition="Pali Text Society" number="3.0060" />, aññattha asañcaraṇato akkharanti ca vuccati, tathā saṅkhātabbato <bold>saṅkhā,</bold> samaññāyatīti <bold>samaññā,</bold> paññāpanato <bold>paññatti,</bold> voharaṇato <bold>vohāro. Uppanno</bold>ti pavatto. <bold>Na kevalaṃ akkharamevā</bold>ti na kevalaṃ samaññākaraṇameva. <bold>Khettasāmino</bold>ti taṃ taṃ bhūmibhāgaṃ pariggahetvā ṭhitasattā. <bold>Tīhi saṅkhehī</bold>ti tividhakiriyābhisaṅkhatehi tīhi saṅkhehi khattiyādīhi tīhi vaṇṇehi pariggahitehi. ‘‘Khattiyānuyantabrāhmaṇagahapatikanegamajānapadehi tīhi gahapatīhi pariggahitehī’’ti ca vadanti. <bold>Agganti ñātenā</bold>ti aggaṃ kulanti ñātena. Khattiyakulañhi loke sabbaseṭṭhaṃ. Yathāha ‘‘khattiyo seṭṭho janetasmiṃ, ye gottapaṭisārino’’ti, (dī. ni. 1.277; 3.140; ma. ni. 2.30; saṃ. ni. 1.182, 245) abhedopacārena pana akkharassa khattiyasaddassapi seṭṭhatāti pāḷiyaṃ ‘‘aggaññena akkharenā’’ti vuttaṃ. Idāni abhedopacārena vinā eva atthaṃ dassetuṃ <bold>‘‘agge vā’’</bold>tiādi vuttaṃ.</paragraph>
    <subhead line="53">Brāhmaṇamaṇḍalādivaṇṇanā</subhead>
    <paragraph line="54" number="132"> Yena anārambhabhāvena bāhitākusalā ‘‘brāhmaṇā’’ti vuttā, tameva tāva dassetuṃ pāḷiyaṃ ‘‘vītaṅgārā’’tiādi vuttanti tadatthaṃ dassento <bold>‘‘pacitvā’’</bold>tiādimāha. <bold>Tamena</bold>nti vacanavipallāsena niddesoti āha <bold>‘‘te ete’’</bold>ti. <bold>Abhisaṅkharontā</bold>ti cittamantabhāvena aññamaññaṃ abhivisiṭṭhe karontā, brāhmaṇākappabhāvena saṅkharontā ca. <bold>Vācentā</bold>ti paresaṃ kathentā, ye tathā ganthe kātuṃ na jānanti. <bold>Acchantī</bold>ti <pageBreak edition="Pali Text Society" number="3.0061" /> āsanti, upavisantīti attho. Tenāha <bold>‘‘vasantī’’</bold>ti. <bold>Acchentī</bold>ti kālaṃ khepenti. <bold>Hīnasammataṃ</bold> jhānabhāvanānuyogaṃ chaḍḍetvā ganthe pasutatādīpanato. <bold>Seṭṭhasammataṃ jātaṃ</bold> ‘‘vedadharā sottiyā subrāhmaṇāti evaṃ seṭṭhasammataṃ jātaṃ.</paragraph>
    <paragraph line="55" number="133"><bold>Methunadhammaṃ samādiyitvā</bold>ti jāyāpatikabhāvena dvayaṃ dvayaṃ nivāsaṃ ajjhupagantvā. <bold>Vāṇijakammādike</bold>ti <bold>ādi</bold>-saddena kasikammādiṃ saṅgaṇhāti.</paragraph>
    <paragraph line="56" number="134"><bold>Luddācārakammakhuddācārakammunā</bold>ti <pageBreak edition="Myanmar" number="3.0049" /> paraviheṭhanādiluddācārakammunā, naḷakāradārukammādikhuddācārakammunā ca. <bold>Sudda</bold>nti ettha <bold>su</bold>-iti sīghatthe nipāto. <bold>Dā</bold>-iti garahaṇattheti āha <bold>‘‘suddaṃ suddaṃ lahuṃ lahuṃ kucchitaṃ gacchantī’’</bold>ti.</paragraph>
    <paragraph line="57" number="135"><bold>Ahū</bold>ti kālavipallāsavasena vuttanti dassento <bold>‘‘hoti kho’’</bold>ti āha. <bold>Iminā</bold>ti <pageBreak edition="Vipassana Research Institut" number="3.0045" /> ‘‘imehi kho, vāseṭṭha, catūhi maṇḍalehi samaṇamaṇḍalassa abhinibbatti hotī’’ti iminā vacanena. <bold>Imaṃ dassetī</bold>ti samaṇamaṇḍalaṃ nāma…pe… suddhiṃ pāpuṇantīti imaṃ atthajātaṃ dasseti. Yadi imehi…pe… abhinibbatti hoti, evaṃ sante imāneva cattāri maṇḍalāni padhānāni, samaṇamaṇḍalaṃ appadhānaṃ tato abhinibbattattāti? Nayidamevanti dassetuṃ <bold>‘‘imānī’’</bold>tiādi vuttaṃ. <bold>Samaṇamaṇḍalaṃ anuvattanti</bold> guṇehi visiṭṭhabhāvato. Guṇo hi viññūnaṃ anuvattanahetu, na kolaputtiyaṃ, vaṇṇapokkharatā, vākkaraṇamattaṃ vā. Tenāha <bold>‘‘dhammeneva anuvattanti, no adhammenā’’</bold>ti. So dhammo ca lokuttarova adhippeto, yena saṃsārato visujjhati, tasmā <bold>samaṇamaṇḍala</bold>nti ca sāsanikameva <pageBreak edition="Pali Text Society" number="3.0062" /> samaṇagaṇaṃ vadatīti daṭṭhabbaṃ. Tenāha <bold>‘‘samaṇamaṇḍalañhī’’</bold>tiādi.</paragraph>
    <subhead line="58">Duccaritādikathāvaṇṇanā</subhead>
    <paragraph line="59" number="136"><bold>Micchādiṭṭhivasena samādinnakammaṃ</bold> nāma ‘‘ko anubandhitabbo. Ajotaggisoṭṭhimiso’’tiādinā yaññavidhānādivasena pavattitaṃ hiṃsādipāpakammaṃ. <bold>Micchādiṭṭhikammassā</bold>ti ‘‘esa saddhādhigato devayāno, yena yanti puttino visokā’’tiādinā pavattitassa micchādiṭṭhisahagatakammassa. <bold>Samādānaṃ</bold> tassa tathā pavattanaṃ, tassā vā diṭṭhiyā upagamanaṃ.</paragraph>
    <paragraph line="60" number="137"><bold>Dvayakārī</bold>ti kusalākusaladvayassa kattā. Tayidaṃ dvayaṃ yasmā ekajjhaṃ nappavattati, tasmā āha <bold>‘‘kālenā’’</bold>tiādi. <bold>Ekakkhaṇe ubhayavipākadānaṭṭhānaṃ nāma natthi</bold> ekasmiṃ khaṇe cittadvayūpasañhitāya sattasantatiyā abhāvato. Yathā pana dvayakārino sukhadukkhapaṭisaṃveditā sambhavati, taṃ dassetuṃ <bold>‘‘yena panā’’</bold>tiādi vuttaṃ. <bold>Evaṃbhūto</bold>ti vikalāvayavo. Dvepihi kusalākusalakammāni katūpacitāni sabhāvato balavantāneva honti, tasmā maraṇakāle upaṭṭhahanti <pageBreak edition="Myanmar" number="3.0050" />. <bold>Tesu akusalaṃ balavataraṃ hoti</bold> paccayalābhato. Nikantiādayo hi paccayavisesā akusalasseva sabhāgā, na kusalassa, tasmā katūpacitabhāvena samānabalesupi kusalākusalesu paccayalābhena vipaccituṃ laddhokāsatāya kusalato akusalaṃ balavataraṃ hotīti, tathābhūtampi <bold>taṃ</bold> yathā vipākadāne laddhokāsassa kusalassāpi avasaro hoti, tathā laddhapaccayaṃ paṭisandhidānābhimukhaṃ <bold>kusalaṃ paṭibāhitvā</bold> paṭisandhiṃ dentaṃ <bold>tiracchānayoniyaṃ nibbattāpetī</bold>ti. ‘‘Akusalaṃ balavataraṃ hotī’’ti ettha ‘‘akusalaṃ ce balavataraṃ hoti, taṃ kusalaṃ paṭibāhitvā’’ti vuttanayeneva atthaṃ vatvā <pageBreak edition="Pali Text Society" number="3.0063" /> tesu kusalaṃ ce balavataraṃ hoti, tañca <pageBreak edition="Vipassana Research Institut" number="3.0046" /> akusalaṃ paṭibāhitvā manussayoniyaṃ nibbattāpeti, akusalaṃ pavattivedanīyaṃ hoti, atha naṃ taṃ kāṇampi karoti khujjampi pīṭhasappimpi kucchirogādīhi vā upaddutaṃ. Evaṃ so pavattiyaṃ nānappakāraṃ dukkhaṃ paccanubhavatīti idaṃ sandhāya vuttaṃ ‘‘sukhadukkhappaṭisaṃvedī hotī’’ti. Tatrāyaṃ vinicchayo – vuttakāle vā kārena samānabalesu kusalākusalakammesu upaṭṭhahantesu maraṇassa āsannavelāyaṃ yadi balavatarāni kusalajavanāni javanti, yathāupaṭṭhitaṃ akusalaṃ paṭibāhitvā kusalaṃ vuttanayena paṭisandhiṃ deti. Atha balavatarāni akusalajavanāni javanti, yathāupaṭṭhitaṃ kusalaṃ paṭibāhitvā akusalaṃ vuttanayeneva paṭisandhiṃ deti. Taṃ kissa hetu? Ubhinnaṃ kammānaṃ samānabalavabhāvato, paccayantarasāpekkhato cāti, sabbaṃ vīmaṃsitvā gahetabbaṃ.</paragraph>
    <subhead line="61">Bodhipakkhiyabhāvanāvaṇṇanā</subhead>
    <paragraph line="62" number="138"><bold>Bodhi</bold> vuccati maggasammādiṭṭhi, cattāri ariyasaccāni bujjhatīti katvā, sabhāvato, taṃsabhāvato ca tassā pakkhe bhavāti bodhipakkhiyā, sativīriyādayo dhammā, tesaṃ <bold>bodhipakkhiyānaṃ. Paṭipāṭiyā</bold>ti bodhipakkhiyadesanāpaṭipāṭiyā. <bold>Bhāvanaṃ anugantvā</bold>ti anukkamena pavattaṃ bhāvanaṃ patvā. Tenāha <bold>‘‘paṭipajjitvā’’</bold>ti. Saupādisesāya nibbānadhātuyā vasena khīṇāsavassa seṭṭhabhāvaṃ lokassa pākaṭaṃ katvā dassetuṃ sakkā, na itarāya sabbaso apaññattibhāvūpagamane tassa <pageBreak edition="Myanmar" number="3.0051" /> adassanatoti vuttaṃ <bold>‘‘parinibbātīti kilesaparinibbānena parinibbāyatī’’</bold>ti. <bold>Vinivattetvā</bold>ti tato catuvaṇṇato nīharitvā.</paragraph>
    <paragraph line="63" number="140"><bold>Tamevattha</bold>nti ‘‘khīṇāsavova devamanussesu seṭṭho’’ti vuttamevatthaṃ.</paragraph>
    <paragraph line="64"><bold>Seṭṭhacchedakavādamevā</bold>ti <pageBreak edition="Pali Text Society" number="3.0064" /> jātibrāhmaṇānaṃ seṭṭhabhāvasamucchedakameva kathaṃ. <bold>Dassetvā</bold> bhāsitvā. <bold>Suttantaṃ vinivattetvā</bold>ti pubbe lokiyadhammasandassanavasena pavattaṃ aggaññasuttaṃ ‘‘sattannaṃ bodhipakkhiyānaṃ dhammānaṃ bhāvanamanvāyā’’tiādinā tato vinivattetvā nīharitvā tena asaṃsaṭṭhaṃ katvā. <bold>Āvajjantā</bold>ti samannāharantā. <bold>Anumajjantā</bold>ti pubbenāparaṃ atthato vicarantāti.</paragraph>
    <centered line="65">Aggaññasuttavaṇṇanāya līnatthappakāsanā.</centered>
  </content>
</document>