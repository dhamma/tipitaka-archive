<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404t.tik18.xml</normativeSource>
<archivePath>roman/tika/suttapitaka (tika)/anguttaranikaya (tika)/atthakadinipata-tika/(6) 1. sacittavaggo.xml</archivePath>
<titlePath>(6) 1. Sacittavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">(6) 1. Sacittavaggo</chapter>
<subhead line="2">1-10. Sacittasuttādivaṇṇanā</subhead>
<paragraph line="3" number="51-60"> Dutiyassa <pageBreak edition="V" number="3.0308" /><pageBreak edition="M" number="3.0333" /> paṭhamādīni uttānatthāni. Dasame pittaṃ samuṭṭhānametesanti <bold>pittasamuṭṭhānā,</bold> pittapaccayāpittahetukāti attho. <bold>Semhasamuṭṭhānā</bold>dīsupi eseva nayo. <bold>Sannipātikā</bold>ti tiṇṇampi pittādīnaṃ kopena samuṭṭhitā. <bold>Utupariṇāmajā</bold>ti visabhāgaututo jātā. Jaṅgaladesavāsīnañhi anūpadese vasantānaṃ visabhāgo ca utu uppajjati, anūpadesavāsīnañca jaṅgaladeseti evaṃ parasamuddatīrādivasenapi utuvisabhāgatā uppajjatiyeva. Tato jātāti <bold>utupariṇāmajā</bold>. Attano pakaticariyānaṃ visayānaṃ visamaṃ kāyapariharaṇavasena jātā <bold>visamaparihārajā</bold>. Tenāha <bold>‘‘aticiraṭṭhānanisajjādinā visamaparihārena jātā’’</bold>ti. <bold>Ādi</bold>-saddena mahābhāravahanasudhākoṭṭanādīnaṃ saṅgaho. Parassa upakkamato nibbattā <bold>opakkamikā</bold>. Bāhiraṃ paccayaṃ anapekkhitvā kevalaṃ kammavipākatova jātā <bold>kammavipākajā</bold>. Tattha purimehi sattahi kāraṇehi uppannā sārīrikā vedanā sakkā paṭibāhituṃ, kammavipākajānaṃ pana sabbabhesajjānipi sabbaparittānipi nālaṃ paṭighātāya.</paragraph>
<centered line="4">Sacittasuttādivaṇṇanā niṭṭhitā.</centered>
<centered line="5">Sacittavaggavaṇṇanā niṭṭhitā.</centered>
</body>
</document>