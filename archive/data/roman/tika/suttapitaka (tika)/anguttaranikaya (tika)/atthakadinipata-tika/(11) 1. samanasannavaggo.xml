<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404t.tik23.xml</normativeSource>
<archivePath>roman/tika/suttapitaka (tika)/anguttaranikaya (tika)/atthakadinipata-tika/(11) 1. samanasannavaggo.xml</archivePath>
<titlePath>(11) 1. Samaṇasaññāvaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">(11) 1. Samaṇasaññāvaggo</chapter>
<subhead line="2">1-12. Samaṇasaññāsuttādivaṇṇanā</subhead>
<paragraph line="3" number="101-112"> Tatiyassa <pageBreak edition="V" number="3.0328" /><pageBreak edition="M" number="3.0353" /> paṭhamādīni uttānāni. Chaṭṭhe <bold>nijjarakāraṇānī</bold>ti pajahanakāraṇāni. Imasmiṃ maggo kathīyatīti katvā <bold>‘‘ayaṃ heṭṭhā…pe… puna gahitā’’</bold>ti vuttaṃ. Kiñcāpi nijjiṇṇā micchādiṭṭhīti ānetvā sambandhitabbaṃ. Yathā micchādiṭṭhi vipassanāya nijjiṇṇāpi na samucchinnāti samucchedappahānadassanatthaṃ puna gahitā, evaṃ micchāsaṅkappādayopi vipassanāya pahīnāpi asamucchinnatāya idha puna gahitāti ayamattho ‘‘micchāsaṅkappassā’’tiādīsu sabbapadesu vattabboti dasseti <bold>‘‘evaṃ sabbapadesu yojetabbo’’</bold>ti iminā. <bold>Ettha cā</bold>ti ‘‘sammāvimuttipaccayā ca aneke kusalā dhammā bhāvanāpāripūriṃ gacchantī’’ti etasmiṃ pāḷipade. Ettha ca samucchedavasena ca paṭippassaddhivasena ca paṭipakkhadhammānaṃ sammadeva vimuccanaṃ <bold>sammāvimutti</bold>. Tappaccayā ca maggaphalesu aṭṭha indriyāni bhāvanāpāripūriṃ upagacchantīti maggasampayuttānipi saddhādīni indriyāni uddhaṭāni. Maggavasena hi phalesu bhāvanāpāripūrī nāmāti. <bold>Abhinandanaṭṭhenā</bold>ti ativiya sinehanaṭṭhena. Idañhi somanassindriyaṃ ukkaṃsagatasātasabhāvato sampayuttadhamme sinehantaṃ tementaṃ viya pavattati. <bold>Pavattasantatiādhipateyyaṭṭhenā</bold>ti vipākasantānassa jīvane adhipatibhāvena. <bold>Eva</bold>ntiādi vuttasseva atthassa nigamanaṃ. Sattamādīni uttānatthāni.</paragraph>
<centered line="4">Samaṇasaññāsuttādivaṇṇanā niṭṭhitā.</centered>
<centered line="5">Samaṇasaññāvaggavaṇṇanā niṭṭhitā.</centered>
</body>
</document>