<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404t.tik12.xml</normativeSource>
<archivePath>roman/tika/suttapitaka (tika)/anguttaranikaya (tika)/atthakadinipata-tika/5. samannavaggo.xml</archivePath>
<titlePath>5. Sāmaññavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">5. Sāmaññavaggo</chapter>
<subhead line="2">1-10. Sambādhasuttādivaṇṇanā</subhead>
<paragraph line="3" number="42-51"> Pañcamassa paṭhame <bold>udāyī</bold>ti tayo therā udāyī nāma kāḷudāyī, lāḷudāyī, mahāudāyīti, idha kāḷudāyī adhippetoti āha <bold>‘‘udāyīti kāḷudāyitthero’’</bold>ti. <bold>Sambādhe</bold>ti sampīḷitataṇhāsaṃkilesādinā sauppīḷanatāya paramasambādhe. Ativiya saṅkaraṭṭhānabhūto hi nīvaraṇasambādho adhippeto. <bold>Okāso</bold>ti jhānassetaṃ nāmaṃ. Nīvaraṇasambādhābhāvena hi jhānaṃ idha ‘‘okāso’’ti vuttaṃ. <bold>Paṭilīnanisabho</bold>ti vā paṭilīno hutvā seṭṭho, paṭilīnānaṃ vā seṭṭhoti <bold>paṭilīnanisabho</bold>. Paṭilīnā nāma pahīnamānā vuccanti mānussayavasena uṇṇatābhāvato. Yathāha ‘‘kathañca, bhikkhave, bhikkhu paṭilīno hoti? Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṃgato āyatiṃ anuppādadhammo’’ti (a. ni. 4.38; mahāni. 87). Sesaṃ sabbattha uttānameva.</paragraph>
<centered line="4">Sambādhasuttādivaṇṇanā niṭṭhitā.</centered>
<centered line="5">Iti manorathapūraṇiyā aṅguttaranikāya-aṭṭhakathāya</centered>
<centered line="6">Navakanipātavaṇṇanāya anuttānatthadīpanā samattā.</centered>
<centered line="7"> Namo tassa bhagavato arahato sammāsambuddhassa</centered>
<nikaya line="8">Aṅguttaranikāye</nikaya>
<book line="9">Dasakanipāta-ṭīkā</book>
<title line="10">1. Paṭhamapaṇṇāsakaṃ</title>
</body>
</document>