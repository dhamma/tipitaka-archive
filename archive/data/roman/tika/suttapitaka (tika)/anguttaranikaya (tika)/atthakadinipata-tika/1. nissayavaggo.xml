<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404t.tik26.xml</normativeSource>
<archivePath>roman/tika/suttapitaka (tika)/anguttaranikaya (tika)/atthakadinipata-tika/1. nissayavaggo.xml</archivePath>
<title>1. Nissayavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">1. Nissayavaggo</chapter>
<subhead line="2">1-10. Kimatthiyasuttādivaṇṇanā</subhead>
<paragraph line="3" number="1-10">Ekādasakanipātassa <pageBreak edition="V" number="3.0333" /><pageBreak edition="M" number="3.0357" />paṭhamādīni uttānatthāneva. Dasame <bold>janitasmi</bold>nti kammakilesehi nibbatte, jane etasminti vā <bold>janetasmiṃ,</bold>manussesūti attho. Tenāha <bold>‘‘ye gottapaṭisārino’’</bold>ti. Janitasmiṃ-saddo eva vā i-kārassa e-kāraṃ katvā ‘‘janetasmi’’nti vutto. <bold>Janitasmi</bold>nti ca janasminti attho veditabbo. Janitasminti sāmaññaggahaṇepi yattha catuvaṇṇasamaññā, tattheva manussaloke. <bold>Khattiyo seṭṭho</bold>ti ayaṃ lokasamaññāpi manussalokeyeva, na devakāye brahmakāye vāti dassetuṃ <bold>‘‘ye gottapaṭisārino’’</bold>ti vuttaṃ. <bold>Paṭisarantī</bold>ti ‘‘ahaṃ gotamo, ahaṃ kassapo’’ti paṭi paṭi attano gottaṃ anussaranti paṭijānanti vāti attho.</paragraph>
<centered line="4">Kimatthiyasuttādivaṇṇanā niṭṭhitā.</centered>
<centered line="5">Nissayavaggavaṇṇanā niṭṭhitā.</centered>
</body>
</document>