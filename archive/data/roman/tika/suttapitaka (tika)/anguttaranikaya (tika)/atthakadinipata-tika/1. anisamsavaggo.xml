<?xml version="1.0"?>
<document>
<metadata>
<normativeSource>http://tipitaka.org/romn/cscd/s0404t.tik13.xml</normativeSource>
<archivePath>roman/tika/suttapitaka (tika)/anguttaranikaya (tika)/atthakadinipata-tika/1. anisamsavaggo.xml</archivePath>
<titlePath>1. Ānisaṃsavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">1. Ānisaṃsavaggo</chapter>
<subhead line="2">1. Kimatthiyasuttavaṇṇanā</subhead>
<paragraph line="3" number="1"> Dasakanipātassa <pageBreak edition="V" number="3.0283" /><pageBreak edition="M" number="3.0305" /> paṭhame <bold>avippaṭisāratthānī</bold>ti avippaṭisārappayojanāni. <bold>Avippaṭisārānisaṃsānī</bold>ti avippaṭisārudayāni. Etena avippaṭisāro nāma sīlasssa udayamattaṃ, saṃvaddhitassa rukkhassa chāyāpupphasadisaṃ, añño eva panānena nipphādetabbo samādhiādiguṇoti dasseti. ‘‘Yāva maggāmaggañāṇadassanavisuddhi, tāva taruṇavipassanā’’ti hi vacanato upakkilesavimuttaudayabbayañāṇato paraṃ ayañca vipassanā virajjati yogāvacaro viratto puriso viya bhariyāya saṅkhārato etenāti virāgo.</paragraph>
<centered line="4">Kimatthiyasuttavaṇṇanā niṭṭhitā.</centered>
<subhead line="5">2-5. Cetanākaraṇīyasuttādivaṇṇanā</subhead>
<paragraph line="6" number="2-5"> Dutiye <pageBreak edition="V" number="3.0284" /> saṃsāramahoghassa paratīrabhāvato yo naṃ adhigacchati, taṃ pāreti gametīti <bold>pāraṃ,</bold> nibbānaṃ. Tabbidūratāya natthi ettha pāranti <bold>apāraṃ,</bold> saṃsāro. Tenāha <bold>‘‘orimatīrabhūtā tebhūmakavaṭṭā’’</bold>tiādi. Tatiyādīsu natthi vattabbaṃ.</paragraph>
<centered line="7">Cetanākaraṇīyasuttādivaṇṇanā niṭṭhitā.</centered>
<subhead line="8">6. Samādhisuttavaṇṇanā</subhead>
<paragraph line="9" number="6"> Chaṭṭhe <bold>santaṃ santanti appetvā nisinnassā</bold>tiādīsu santaṃ santaṃ paṇītaṃ paṇītantiādīni vadati. Iminā pana ākārena taṃ paṭivijjhitvā tattha <pageBreak edition="M" number="3.0306" /> cittaṃ upasaṃharato phalasamāpattisaṅkhāto cittuppādo tathā pavattatīti veditabbo. Sesaṃ sabbattha uttānameva.</paragraph>
<centered line="10">Samādhisuttavaṇṇanā niṭṭhitā.</centered>
<centered line="11">Ānisaṃsavaggavaṇṇanā niṭṭhitā.</centered>
</body>
</document>