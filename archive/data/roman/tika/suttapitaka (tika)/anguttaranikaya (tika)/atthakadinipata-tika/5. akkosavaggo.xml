<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0404t.tik17.xml</normativeSource>
    <source>roman/tika/suttapitaka (tika)/anguttaranikaya (tika)/atthakadinipata-tika/5. akkosavaggo.xml</source>
    <script>roman</script>
    <directory>/tika/suttapitaka (tika)/anguttaranikaya (tika)/atthakadinipata-tika</directory>
    <basename>5. akkosavaggo</basename>
    <titlePath>5. Akkosavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">5. Akkosavaggo</chapter>
    <subhead line="2">1-8. Vivādasuttādivaṇṇanā</subhead>
    <paragraph line="3" number="41-48"> Pañcamassa <pageBreak edition="Vipassana Research Institut" number="3.0307" /> paṭhamādīni uttānatthāni. Chaṭṭhe khaṇabhaṅguratāya na niccā na dhuvāti <bold>aniccā</bold>. Tato eva paṇḍitehi na iccā na upagantabbātipi <bold>aniccā</bold>. Svāyaṃ nesaṃ aniccaṭṭho udayavayaparicchinnatāya veditabboti āha <bold>‘‘hutvā abhāvino’’</bold>ti, uppajjitvā vinassakāti attho. <bold>Sārarahitā</bold>ti niccasāradhuvasāraattasāravirahitā. <bold>Musā</bold>ti visaṃvādanaṭṭhena musā, ekaṃsena asubhādisabhāvā te bālānaṃ subhādibhāvena upaṭṭhahanti, subhādiggahaṇassa paccayabhāvena satte visaṃvādenti. Tenāha <bold>‘‘niccasubhasukhā viyā’’</bold>tiādi. <bold>Na passanasabhāvā</bold>ti khaṇapabhaṅguratāittarapaccupaṭṭhānatāya dissamānā viya hutvā adassanapakatikā. Ete hi khettaṃ viya vatthu viya hiraññasuvaṇṇaṃ viya ca paññāyitvāpi katipāheneva supinake diṭṭhā viya na paññāyanti. Sattamaṭṭhamāni suviññeyyāni.</paragraph>
    <centered line="4">Vivādasuttādivaṇṇanā niṭṭhitā.</centered>
    <subhead line="5">9-10. Sarīraṭṭhadhammasuttādivaṇṇanā</subhead>
    <paragraph line="6" number="49-50"> Navame <pageBreak edition="Myanmar" number="3.0332" /> punabbhavadānaṃ punabbhavo uttarapadalopena, punabbhavo sīlamassāti <bold>ponobhaviko,</bold> punabbhavadāyakoti attho. Tenāha <bold>‘‘punabbhavanibbattako’’</bold>ti. <bold>Bhavasaṅkharaṇakamma</bold>nti punabbhavanibbattanakakammaṃ. Dasame natthi vattabbaṃ.</paragraph>
    <centered line="7">Sarīraṭṭhadhammasuttādivaṇṇanā niṭṭhitā.</centered>
    <centered line="8">Akkosavaggavaṇṇanā niṭṭhitā.</centered>
    <centered line="9">Paṭhamapaṇṇāsakaṃ niṭṭhitaṃ.</centered>
    <title line="10">2. Dutiyapaṇṇāsakaṃ</title>
  </content>
</document>