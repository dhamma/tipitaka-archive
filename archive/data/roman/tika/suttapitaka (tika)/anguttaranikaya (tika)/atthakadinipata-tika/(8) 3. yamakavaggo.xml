<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0404t.tik7.xml</normativeSource>
    <archivePath>roman/tika/suttapitaka (tika)/anguttaranikaya (tika)/atthakadinipata-tika/(8) 3. yamakavaggo.xml</archivePath>
    <baseFileName>(8) 3. yamakavaggo</baseFileName>
    <titlePath>(8) 3. Yamakavaggo - Aṭṭhakādinipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">(8) 3. Yamakavaggo</chapter>
    <subhead line="2">1-10. Saddhāsuttādivaṇṇanā</subhead>
    <paragraph line="3" number="71-80"> Aṭṭhamassa paṭhamādīni uttānatthāneva. Dasame kucchitaṃ sīdatīti <bold>kusīto</bold> da-kārassa ta-kāraṃ katvā. Yassa dhammassa vasena <pageBreak edition="M" number="3.0265" /> puggalo ‘‘kusīto’’ti vuccati, so kusitabhāvo idha kusita-saddena vutto. Vināpi hi bhāvajotanasaddaṃ bhāvattho viññāyati yathā ‘‘paṭassa sukka’’nti, tasmā kusītabhāvavatthūnīti attho. Tenāha <bold>‘‘kosajjakāraṇānīti attho’’</bold>ti. Kammaṃ nāma samaṇasāruppaṃ īdisanti āha <bold>‘‘cīvaravicāraṇādī’’</bold>ti. <bold>Vīriya</bold>nti padhānavīriyaṃ. Taṃ pana caṅkamanavasena karaṇe kāyikantipi vattabbataṃ labhatīti āha <bold>‘‘duvidhampī’’</bold>ti. <bold>Pattiyā</bold>ti pāpuṇanatthaṃ. <bold>Osīdana</bold>nti bhāvanānuyoge saṅkoco. Māsehi ācitaṃ nicitaṃ viyāti <bold>māsācitaṃ,</bold> taṃ maññe. Yasmā māsā tintā visesena garukā honti, tasmā <bold>‘‘yathā tintamāso’’</bold>tiādi vuttaṃ. <bold>Vuṭṭhito hoti</bold> gilānabhāvāti adhippāyo.</paragraph>
    <paragraph line="4"><bold>Tesa</bold>nti ārambhavatthūnaṃ. <bold>Imināva nayenā</bold>ti iminā kusītavatthūsu vutteneva nayena ‘‘duvidhampi vīriyaṃ ārabhatī’’tiādinā. <bold>Idaṃ paṭhama</bold>nti ‘‘idaṃ, handāhaṃ, vīriyaṃ ārabhāmī’’ti, ‘‘evaṃ bhāvanāya abbhussahanaṃ paṭhamaṃ ārambhavatthū’’tiādinā ca attho veditabbo. Yathā tathā paṭhamaṃ pavattaṃ abbhussahanañhi upari vīriyārambhassa kāraṇaṃ hoti. Anurūpapaccavekkhaṇasahitāni <pageBreak edition="V" number="3.0245" /> hi abbhussahanāni tammūlakāni vā paccavekkhaṇāni aṭṭha ārambhavatthūnīti veditabbāni.</paragraph>
    <centered line="5">Saddhāsuttādivaṇṇanā niṭṭhitā.</centered>
    <centered line="6">Yamakavaggavaṇṇanā niṭṭhitā.</centered>
    <paragraph line="7" number="81-626"> Sesaṃ uttānameva.</paragraph>
    <centered line="8">Iti manorathapūraṇiyā aṅguttaranikāya-aṭṭhakathāya</centered>
    <centered line="9">Aṭṭhakanipātavaṇṇanāya anuttānatthadīpanā samattā.</centered>
    <centered line="10"> Namo tassa bhagavato arahato sammāsambuddhassa</centered>
    <nikaya line="11">Aṅguttaranikāye</nikaya>
    <book line="12">Navakanipāta-ṭīkā</book>
    <title line="13">1. Paṭhamapaṇṇāsakaṃ</title>
  </content>
</document>