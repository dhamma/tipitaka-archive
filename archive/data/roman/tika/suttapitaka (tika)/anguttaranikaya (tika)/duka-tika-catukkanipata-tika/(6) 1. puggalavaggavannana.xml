<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402t.tik5.xml</normativeSource>
    <archivePath>roman/tika/suttapitaka (tika)/anguttaranikaya (tika)/duka-tika-catukkanipata-tika/(6) 1. puggalavaggavannana.xml</archivePath>
    <baseFileName>(6) 1. puggalavaggavannana</baseFileName>
    <titlePath>(6) 1. Puggalavaggavaṇṇanā - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">(6) 1. Puggalavaggavaṇṇanā</chapter>
    <paragraph line="2" number="53"> Dutiyapaṇṇāsakassa <pageBreak edition="Myanmar" number="2.0045" /><pageBreak edition="Vipassana Research Institut" number="2.0041" /> paṭhame hitaggahaṇena mettā vuttā hoti, na karuṇā, anukampāgahaṇena pana karuṇāti <bold>cakkavattinā saddhiṃ gahitattā ‘‘lokānukampāyā’’ti na vuttaṃ</bold>. Nippariyāyato lokānukampā nāma sammāsambuddhādhīnāti. <bold>Dve</bold>ti manussadevasampattivasena dve sampattiyo. Tā dve, nibbānasampatti cāti <bold>tisso</bold>.</paragraph>
    <paragraph line="3" number="54"> Dutiye bahuso loke na ciṇṇā na pavattā manussāti <bold>āciṇṇamanussā</bold>. Kadācideva hi nesaṃ loke nibbatti abhūtapubbā bhūtāti <bold>abbhutamanussā</bold>.</paragraph>
    <paragraph line="4" number="55"> Tatiye <bold>dasasu cakkavāḷasahassesu anutāpaṃ karoti</bold> tassa ekabuddhakhettabhāvato.</paragraph>
    <paragraph line="5" number="56"> Catutthe <bold>thūpassa yuttā</bold>ti dhātuyo pakkhipitvā thūpakaraṇassa yuttā.</paragraph>
    <paragraph line="6" number="57"> Pañcame <bold>attano ānubhāvenā</bold>ti sayambhuñāṇena. <bold>Buddhā</bold>ti buddhavanto.</paragraph>
    <paragraph line="7" number="58"> Chaṭṭhe <bold>pahīnattā na bhāyatī</bold>ti attasinehābhāvato na bhāyati. Sakkāyadiṭṭhiggahaṇañcettha nidassanamattaṃ, attasinehassa paṭighassa tadekaṭṭhasammohassa ca vasena bhāyanaṃ hotīti tesampi pahīnattā na bhāyati, aññathā sotāpannādīnaṃ abhayena bhavitabbaṃ siyā. <bold>Sakkāyadiṭṭhiyā balavattā</bold>ti ettha ahaṃkārasammohanatādīnampi balavattāti vattabbaṃ.</paragraph>
    <paragraph line="8" number="59"> Sattame <bold>assājānīyo</bold>ti likhanti, <bold>usabhājānīyo</bold>ti pana pāṭhoti.</paragraph>
    <paragraph line="9" number="61"> Navame <bold>tatthā</bold>ti antarāpaṇe. <bold>Eko</bold>ti dvīsu kinnaresu eko. Ambilikāphalañca addasāti ānetvā sambandho. <bold>Ambilikāphala</bold>nti tintiṇīphalanti <pageBreak edition="Myanmar" number="2.0046" /> vadanti, caturambilanti apare. <bold>Dve atthe</bold>ti pāḷiyaṃ vutte dve atthe.</paragraph>
    <paragraph line="10" number="62"> Dasame <pageBreak edition="Vipassana Research Institut" number="2.0042" /> yathāāraddhe kicce vattamāne antarā eva paṭigamanaṃ paṭivānaṃ, natthi etassa paṭivānanti <bold>appaṭivāno</bold>. Tattha asaṃkocappatto. Tenāha <bold>‘‘anukkaṇṭhito’’</bold>tiādi.</paragraph>
    <paragraph line="11" number="63"> Ekādasame <bold>sannivāsa</bold>nti sahavāsaṃ. Yathā asappurisā saha vasantā aññamaññaṃ agāravena anādariyaṃ karonti, tappaṭikkhepena sappurisānaṃ sagāravappaṭipattidassanaparamidaṃ suttaṃ daṭṭhabbaṃ.</paragraph>
    <paragraph line="12" number="64"> Dvādasame <bold>dvīsupi pakkhesū</bold>ti vivādāpannānaṃ bhikkhūnaṃ dvīsupi pakkhesu. <bold>Saṃsaramānā</bold>ti pavattamānā. <bold>Diṭṭhipaḷāso</bold>ti diṭṭhisannissayo paḷāso yugaggāho. <bold>Āghātento</bold>ti āhananto bādhento. <bold>Anabhirādhanavasenā</bold>ti yassa uppajjati, tassa tadaññesañca atthassa anabhirādhanavasena. <bold>Sabbampeta</bold>nti vacīsaṃsāroti sabbampetaṃ. Attano citte parisāya ca citteti ānetvā sambandho.</paragraph>
    <centered line="13">Puggalavaggavaṇṇanā niṭṭhitā.</centered>
  </content>
</document>