<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402t.tik11.xml</normativeSource>
    <archivePath>roman/tika/suttapitaka (tika)/anguttaranikaya (tika)/duka-tika-catukkanipata-tika/(12) 2. ayacanavaggavannana.xml</archivePath>
    <baseFileName>(12) 2. ayacanavaggavannana</baseFileName>
    <titlePath>(12) 2. Āyācanavaggavaṇṇanā - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">(12) 2. Āyācanavaggavaṇṇanā</chapter>
    <paragraph line="2" number="131"><bold>Saddho bhikkhū</bold>ti saddhāya samannāgato bhikkhu. Yo bhikkhu sāriputtamoggallānehi sadisabhāvaṃ pattheti, so yehi guṇehi sāriputtamoggallānā etadagge ṭhapitā, te guṇe attano abhikaṅkheyyāti āha <bold>‘‘yādiso sāriputtatthero paññāyā’’</bold>tiādi. <bold>Ito uttari patthento micchā pattheyyā</bold>ti sāriputtamoggallānānaṃ ye paññādayo guṇā upalabbhanti, tato uttari patthento micchā pattheyya. Aggasāvakaguṇaparamā hi sāvakaguṇamariyādā. Tesaṃ sāvakaguṇānaṃ <pageBreak edition="M" number="2.0058" /> yadidaṃ aggasāvakaguṇā, na tato paraṃ sāvakaguṇā nāma atthi. Tenevāha <bold>‘‘yaṃ natthi, tassa patthitattā’’</bold>ti. Sesamettha uttānameva.</paragraph>
    <paragraph line="3" number="135"> Pañcame yassa guṇā khatā upahatā ca, so <bold>khato upahato</bold> nāma hotīti āha <bold>‘‘guṇānaṃ khatattā’’</bold>tiādi. <bold>Khatattā</bold>ti chinnattā. <bold>Upahatattā</bold>ti naṭṭhattā. Tenāha <bold>‘‘chinnaguṇaṃ naṭṭhaguṇanti</bold><pageBreak edition="V" number="2.0053" /><bold>attho’’</bold>ti. Apuññassa pasavo nāma atthato paṭilābhoti āha <bold>‘‘pasavatīti paṭilabhatī’’</bold>ti, attano santāne uppādetīti attho. <bold>Ananupavisitvā</bold>ti ñāṇena anogāhetvā. Sesamettha chaṭṭhādīni ca suviññeyyāneva.</paragraph>
    <centered line="4">Āyācanavaggavaṇṇanā niṭṭhitā.</centered>
  </content>
</document>