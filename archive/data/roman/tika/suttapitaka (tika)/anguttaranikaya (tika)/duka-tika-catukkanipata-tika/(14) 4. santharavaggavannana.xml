<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0402t.tik13.xml</normativeSource>
    <archivePath>roman/tika/suttapitaka (tika)/anguttaranikaya (tika)/duka-tika-catukkanipata-tika/(14) 4. santharavaggavannana.xml</archivePath>
    <baseFileName>(14) 4. santharavaggavannana</baseFileName>
    <titlePath>(14) 4. Santhāravaggavaṇṇanā - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">(14) 4. Santhāravaggavaṇṇanā</chapter>
    <paragraph line="2" number="152"> Catutthassa paṭhame āmisassa ca dhammassa ca alābhena attano parassa ca antare sambhavantassa chiddassa vivarassa bhedassa santharaṇaṃ pidahanaṃ saṅgaṇhanaṃ santhāro. Ayañhi lokasannivāso alabbhamānena āmisena dhammena cāti dvīhi chiddo. Tassa taṃ chiddaṃ yathā na paññāyati <pageBreak edition="M" number="2.0059" />, evaṃ pīṭhassa viya paccattharaṇena āmisena dhammena ca santharaṇaṃ saṅgaṇhanaṃ santhāroti vuccati. Ettha ca āmisena saṅgaho <bold>āmisasanthāro</bold> nāma. Taṃ karontena mātāpitūnaṃ bhikkhugatikassa <pageBreak edition="V" number="2.0054" /> veyyāvaccakarassa rañño corānañca aggaṃ aggahetvāpi dātuṃ vaṭṭati. Āmasitvā dinnehi rājāno ca corā ca anatthampi karonti, jīvitakkhayampi pāpenti. Anāmasitvā dinnena attamanā honti, coranāgavatthuādīni cettha vatthūni kathetabbāni. Tāni samantapāsādikāya <bold>vinayaṭṭhakathāyaṃ</bold> (pārā. 185) vitthāritāni. Sakkaccaṃ uddesadānaṃ pāḷivaṇṇanā dhammakathākathananti evaṃ dhammena saṅgaho <bold>dhammasanthāro</bold> nāma.</paragraph>
    <paragraph line="3" number="153-163"> Dutiyādīni uttānatthāneva.</paragraph>
    <centered line="4">Santhāravaggavaṇṇanā niṭṭhitā.</centered>
  </content>
</document>