<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402t.tik41.xml</normativeSource>
    <source>roman/tika/suttapitaka (tika)/anguttaranikaya (tika)/duka-tika-catukkanipata-tika/(8) 3. apannakavaggo.xml</source>
    <script>roman</script>
    <directory>/tika/suttapitaka (tika)/anguttaranikaya (tika)/duka-tika-catukkanipata-tika</directory>
    <basename>(8) 3. apannakavaggo</basename>
    <titlePath>(8) 3. Apaṇṇakavaggo - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">(8) 3. Apaṇṇakavaggo</chapter>
    <subhead line="2">1-2. Padhānasuttādivaṇṇanā</subhead>
    <paragraph line="3" number="71-72"> Tatiyavaggassa paṭhame yavati tena phalaṃ missitaṃ viya hotīti <bold>yoni,</bold> ekantikaṃ kāraṇaṃ. <bold>Assā</bold>ti yathāvuttassa bhikkhuno. <bold>Paripuṇṇa</bold>nti avikalaṃ anavasesaṃ. Āsave khepetīti <bold>āsavakkhayo,</bold> aggamaggo. Idha pana arahattaphalaṃ adhippetanti āha <bold>‘‘arahattatthāyā’’</bold>ti. Dutiyaṃ uttānameva.</paragraph>
    <centered line="4">Padhānasuttādivaṇṇanā niṭṭhitā.</centered>
    <subhead line="5">3-5. Sappurisasuttādivaṇṇanā</subhead>
    <paragraph line="6" number="73-75"> Tatiye <pageBreak edition="Myanmar" number="2.0314" /><bold>pañhatthāya abhinīto</bold>ti pañhakaraṇatthāya abhimukhaṃ nīto. <bold>Alambitaṃ katvā</bold>ti alambaṃ katvā, ayameva vā pāṭho, vipalambaṃ akatvāti attho. <bold>Avajānātī</bold>ti avaññaṃ karoti, nindatīti attho. Catutthapañcame natthi vattabbaṃ.</paragraph>
    <centered line="7">Sappurisasuttādivaṇṇanā niṭṭhitā.</centered>
    <subhead line="8">6. Kusinārasuttavaṇṇanā</subhead>
    <paragraph line="9" number="76"> Chaṭṭhe <pageBreak edition="Vipassana Research Institut" number="2.0286" /> nagaraṃ pavisitukāmā uyyānato upecca vattanti gacchanti etenāti <bold>upavattanaṃ</bold>. Yatheva hi kalambanaditīrato rājamātuvihāradvārena thūpārāmaṃ gantabbaṃ hoti, evaṃ hiraññavatikāya pārimatīrato sālavanaṃ uyyānaṃ, yathā anurādhapurassa thūpārāmo dakkhiṇapacchimadisāya, evaṃ taṃ uyyānaṃ kusinārāya dakkhiṇapacchimadisāya hoti. Yathā thūpārāmato dakkhiṇadvārena nagaraṃ pavisanamaggo pācīnamukho gantvā uttarena nivattati, evaṃ uyyānato sālapanti pācīnamukhā gantvā uttarena nivattā, tasmā taṃ ‘‘upavattana’’nti vuccati. <bold>Antare</bold>ti dvinnaṃ sālarukkhānaṃ vemajjhe. Tattha hi paññāpiyamānassa mañcassa ekā sālapanti sīsabhāge hoti, ekā pādabhāge. Tatrapi eko taruṇasālo sīsabhāgassa āsanno hoti, eko pādabhāgassa. Apica <bold>yamakasālā</bold> nāma mūlakhandhaviṭapapattehi aññamaññaṃ saṃsibbitvā ṭhitasālātipi vadanti.</paragraph>
    <paragraph line="10"><bold>Dveḷhaka</bold>nti dvidhāgāho, anekaṃsaggāhoti attho. <bold>Vimatī</bold>ti saṃsayāpattīti āha <bold>‘‘vinicchituṃ asamatthatā’’</bold>ti. <bold>Taṃ vo vadāmī</bold>ti taṃ saṃsayavantaṃ bhikkhuṃ sandhāya vo tumhe vadāmīti. <bold>Nikkaṅkhabhāvapaccakkhakaraṇa</bold>nti buddhādīsu tesaṃ bhikkhūnaṃ nikkaṅkhabhāvassa paccakkhakāriyā yāthāvato tamatthaṃ paṭivijjhitvā ṭhitaṃ sabbaññutaññāṇameva. <bold>Etthā</bold>ti etasmiṃ atthe.</paragraph>
    <centered line="11">Kusinārasuttavaṇṇanā niṭṭhitā.</centered>
    <subhead line="12">7. Acinteyyasuttavaṇṇanā</subhead>
    <paragraph line="13" number="77"> Sattame <pageBreak edition="Myanmar" number="2.0315" /><bold>lokacintā</bold>ti lokasannivesappaṭisaṃyuttā vīmaṃsā. Tenāha <bold>‘‘kena nu kho candimasūriyā’’</bold>tiādi. <bold>Nāḷikerādayo</bold>ti <bold>ādi</bold>-saddena avuttānaṃ osadhitiṇavanappatiādīnaṃ saṅgaho. <bold>Evarūpā lokacintā</bold>ti edisā vuttasadisā aññāpi sā lokacintā.</paragraph>
    <centered line="14">Acinteyyasuttavaṇṇanā niṭṭhitā.</centered>
    <subhead line="15">8. Dakkhiṇasuttavaṇṇanā</subhead>
    <paragraph line="16" number="78"> Aṭṭhame <pageBreak edition="Vipassana Research Institut" number="2.0287" /><bold>dānasaṅkhātāya dakkhiṇāyā</bold>ti deyyadhammasaṅkhātāya dakkhiṇāya. Visuddhi nāma mahājutikatā. Sā pana mahapphalatāya veditabbāti āha <bold>‘‘mahapphalabhāvenā’’</bold>ti. <bold>Visujjhatī</bold>ti na kilissati, amalinā mahājutikā mahāvipphārā hotīti attho. <bold>Sucidhammo</bold>ti rāgādiasucividhamanena sucisabhāvo. <bold>Lāmakadhammo</bold>ti hīnasabhāvo pāpakiriyāya. Akusaladhammā hi ekantanihīnā. Jūjako sīlavā kalyāṇadhammo na hoti, tassa mahābodhisattassa attano puttadānaṃ dānapāramiyā matthakaṃ gaṇhantaṃ mahāpathavikampanasamatthaṃ jātaṃ. Svāyaṃ dāyakaguṇoti āha <bold>‘‘vessantaramahārājā kathetabbo’’</bold>tiādi. <bold>Uddharatī</bold>ti bahulaṃ pāpakammavasena laddhabbavinipātato uddharati, tasmā natthi mayhaṃ kiñci cittassa aññatthattanti adhippāyo.</paragraph>
    <paragraph line="17"><bold>Petadakkhiṇa</bold>nti pete uddissa dātabbadakkhiṇaṃ. <bold>Pāpitakāleyevā</bold>ti ‘‘idaṃ dānaṃ asukassa petassa hotū’’ti taṃuddisanavasena pattiyā pāpitakāleyeva. <bold>Assā</bold>ti petassa. <bold>Pāpuṇī</bold>ti phalasampattilabhāpanavasena pāpuṇi. Ayañhi pete uddissa dāne dhammatā. Tadā kosalarañño pariccāgavasena ativiya dānajjhāsayataṃ buddhappamukhassa ca saṅghassa ukkaṃsagataguṇavisiṭṭhataṃ sandhāyāha <bold>‘‘asadisadānaṃ kathetabba’’</bold>nti.</paragraph>
    <centered line="18">Dakkhiṇasuttavaṇṇanā niṭṭhitā.</centered>
    <subhead line="19">9-10. Vaṇijjasuttādivaṇṇanā</subhead>
    <paragraph line="20" number="79-80"> Navame <pageBreak edition="Myanmar" number="2.0316" /><bold>taṃsadisā</bold>ti yādisā vaṇijjā payuttā ayathādhippāyā aññā vā sampajjati, tādisāvāti attho. <bold>Chedaṃ gacchatī</bold>ti vināsaṃ pāpuṇāti. Adhippāyato parā visiṭṭhāti <bold>parādhippāyo</bold>. Tenevāha <bold>‘‘ajjhāsayato adhikataraphalā hotī’’</bold>ti. <bold>Cīvarādinā paccayena vadeyyāsī</bold>ti cīvarādipaccayahetu maṃ vadeyyāsi pattheyyāsi. Atha vā yadā cīvarādinā paccayena attho hoti, tadā maṃ yāceyyāsīti attho. Sesaṃ suviññeyyameva. Dasamaṃ uttānameva.</paragraph>
    <centered line="21">Vaṇijjasuttādivaṇṇanā niṭṭhitā.</centered>
    <centered line="22">Apaṇṇakavaggavaṇṇanā niṭṭhitā.</centered>
  </content>
</document>