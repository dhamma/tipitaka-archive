<?xml version="1.0"?>
<document>
<metadata>
<normativeSource>http://tipitaka.org/romn/cscd/s0402t.tik45.xml</normativeSource>
<archivePath>roman/tika/suttapitaka (tika)/anguttaranikaya (tika)/duka-tika-catukkanipata-tika/(12) 2. kesivaggo.xml</archivePath>
<title>(12) 2. Kesivaggo - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">(12) 2. Kesivaggo</chapter>
<subhead line="2">1-7. Kesisuttādivaṇṇanā</subhead>
<paragraph line="3" number="111-117">Dutiyassa <pageBreak edition="V" number="2.0297" />paṭhame <bold>assadamme</bold>ti dammanayogge asse. <bold>Sāretī</bold>ti sikkhāpeti pavatteti. Sesamettha uttānameva. Dutiyādīni uttānatthāneva.</paragraph>
<centered line="4">Kesisuttādivaṇṇanā niṭṭhitā.</centered>
<subhead line="5">8-10. Saṃvejanīyasuttādivaṇṇanā</subhead>
<paragraph line="6" number="118-120">Aṭṭhame <pageBreak edition="M" number="2.0326" /><bold>saddhassā</bold>ti buddhādīsu pasannacittassa vattasampannassa, yassa pāto vuṭṭhāya cetiyaṅgaṇavattādīni sabbavattāni katāneva paññāyanti. <bold>Dassanīyānī</bold>ti dassanārahāni. <bold>Saṃvego</bold>nāma sahottappaṃ ñāṇaṃ. Abhijātiṭṭhānādīnipi tassa uppattihetūni bhavantīti sikkhāpento āha <bold>‘‘saṃvegajanakānī’’</bold>ti. <bold>Ṭhānānī</bold>ti kāraṇāni, padesaṭṭhānāni vā. Navamadasamāni suviññeyyāni.</paragraph>
<centered line="7">Saṃvejanīyasuttādivaṇṇanā niṭṭhitā.</centered>
<centered line="8">Kesivaggavaṇṇanā niṭṭhitā.</centered>
</body>
</document>