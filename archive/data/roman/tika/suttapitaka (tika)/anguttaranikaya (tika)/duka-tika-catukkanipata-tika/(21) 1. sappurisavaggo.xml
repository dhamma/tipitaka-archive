<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0402t.tik54.xml</normativeSource>
    <source>roman/tika/suttapitaka (tika)/anguttaranikaya (tika)/duka-tika-catukkanipata-tika/(21) 1. sappurisavaggo.xml</source>
    <script>roman</script>
    <directory>/tika/suttapitaka (tika)/anguttaranikaya (tika)/duka-tika-catukkanipata-tika</directory>
    <basename>(21) 1. sappurisavaggo</basename>
    <titlePath>(21) 1. Sappurisavaggo - Duka-tika-catukkanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">(21) 1. Sappurisavaggo</chapter>
    <subhead line="2">1-10. Sikkhāpadasuttādivaṇṇanā</subhead>
    <paragraph line="3" number="201-210"> Pañcamassa <pageBreak edition="Myanmar" number="2.0386" /><pageBreak edition="Vipassana Research Institut" number="2.0352" /> paṭhame <bold>asappuriso</bold>ti lāmakapuriso. Pāṇaṃ atipātetīti <bold>pāṇātipātī</bold>. Adinnaṃ ādiyatīti <bold>adinnādāyī</bold>. Kāmesu micchā caratīti <bold>kāmesumicchācārī</bold>. Musā vadatīti <bold>musāvādī</bold>. Surāmerayamajjapamāde tiṭṭhatīti <bold>surāmerayamajjapamādaṭṭhāyī. Pāṇātipāte samādapetī</bold>ti yathā pāṇaṃ atipāteti, tathā naṃ tattha gahaṇaṃ gaṇhāpeti. Sesesupi eseva nayo. <bold>Ayaṃ vuccatī</bold>ti ayaṃ evarūpo puggalo yasmā sayaṃkatena ca dussīlyena samannāgato, yañca samādapitena kataṃ, tato upaḍḍhassa dāyādo, tasmā ‘‘asappurisena asappurisataro’’ti vuccati. <bold>Sappuriso</bold>ti uttamapuriso. <bold>Sappurisena sappurisataro</bold>ti attanā ca katena susīlyena samannāgatattā yañca samādapito karoti, tato upaḍḍhassa dāyādattā uttamapurisena uttamapurisataro. Ettha ca parena kataṃ dussīlyaṃ susīlyaṃ vā āṇattiyā attanā ca vacippayogena katanti āṇāpanavasena pasutapāpassa puññassa vā dāyādo ‘‘tato upaḍḍhassa dāyādo’’ti vutto. Dutiyādīni uttānatthāneva.</paragraph>
    <centered line="4">Sikkhāpadasuttādivaṇṇanā niṭṭhitā.</centered>
    <centered line="5">Sappurisavaggavaṇṇanā niṭṭhitā.</centered>
    <paragraph line="6" number="211-220"> Dutiyo parisāvaggo uttānatthoyeva.</paragraph>
  </content>
</document>