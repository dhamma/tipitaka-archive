<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0401t.tik15.xml</normativeSource>
    <source>roman/tika/suttapitaka (tika)/anguttaranikaya (tika)/ekakanipata-tika/17. pasadakaradhammavaggavannana.xml</source>
    <script>roman</script>
    <directory>/tika/suttapitaka (tika)/anguttaranikaya (tika)/ekakanipata-tika</directory>
    <basename>17. pasadakaradhammavaggavannana</basename>
    <titlePath>17. Pasādakaradhammavaggavaṇṇanā - Ekakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">17. Pasādakaradhammavaggavaṇṇanā</chapter>
    <paragraph line="2" number="366"><bold>Addhamida</bold>nti <pageBreak edition="Vipassana Research Institut" number="1.0220" /> sandhivasena pāḷiyaṃ rassaṃ katvā vuttaṃ, ma-kāro padasandhikaroti āha – <bold>‘‘addhā ida’’</bold>nti. <bold>Ekaṃso esā</bold>ti ekaṃso hetu <pageBreak edition="Myanmar" number="1.0233" /> esa lābhānaṃ. <bold>Pāpakaṃ nāmā</bold>ti appakampi pāpaṃ nāma byattaṃ ekaṃsena na karoti. <bold>Tathassā</bold>ti tathā sammāpaṭipajjamānassa assa. Āraññikattaṃ…pe… tecīvarikattanti imesaṃ dhutadhammānaṃ gahaṇeneva itaresampi taṃsabhāgānaṃ gahitabhāvo daṭṭhabbo. <bold>Thāvarappattabhāvo</bold>ti sāsane thirabhāvappatti therabhāvo. <bold>Ākappassa sampattī</bold>ti ‘‘añño me ākappo karaṇīyo’’ti evaṃ vuttassa ākappassa sampatti. <bold>Kolaputtī</bold>ti kolaputtiyanti āha – <bold>‘‘kulaputtabhāvo’’</bold>ti. <bold>Sampannarūpatā</bold>ti upadhisampadā. <bold>Vacanakiriyāyā</bold>ti vacanappayogassa madhurabhāvo mañjussaratā. <bold>Tenassa lābho uppajjatī</bold>ti idaṃ na lābhuppādanūpāyadassanaparaṃ, atha kho evaṃ sammāpaṭipajjamānassa anicchantasseva lābho uppajjatīti lābhassa abyabhicārahetudassanaparaṃ daṭṭhabbaṃ. Yathāha –</paragraph>
    <indent line="3">‘‘Ākaṅkheyya ce, bhikkhave, bhikkhu lābhī assaṃ cīvarapiṇḍapātasenāsanagilānappaccayabhesajjaparikkhārānanti, sīlesvevassa paripūrakārī’’ti (ma. ni. 1.65).</indent>
    <centered line="4">Pasādakaradhammavaggavaṇṇanā niṭṭhitā.</centered>
  </content>
</document>