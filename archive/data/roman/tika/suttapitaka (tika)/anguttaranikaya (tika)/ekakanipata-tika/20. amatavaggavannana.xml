<?xml version="1.0"?>
<document>
<metadata>
<normativeSource>http://tipitaka.org/romn/cscd/s0401t.tik18.xml</normativeSource>
<archivePath>roman/tika/suttapitaka (tika)/anguttaranikaya (tika)/ekakanipata-tika/20. amatavaggavannana.xml</archivePath>
<title>20. Amatavaggavaṇṇanā - Ekakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">20. Amatavaggavaṇṇanā</chapter>
<paragraph line="2" number="600-611">Natthi <pageBreak edition="V" number="1.0270" />ettha mataṃ maraṇaṃ vināsoti <bold>amataṃ,</bold>nibbānanti āha – <bold>‘‘maraṇavirahitaṃ nibbānaṃ paribhuñjantī’’</bold>ti. Amatassa vā nibbānassa adhigamahetutāya <pageBreak edition="M" number="1.0288" />amatasadisaatappakasukhapatitatāya ca kāyagatāsati <bold>‘‘amata’’</bold>nti vuttā. <bold>Paribhuñjantī</bold>ti jhānasamāpajjanena vaḷañjanti. <bold>Viraddha</bold>nti anadhigamena virajjhitaṃ. Tenāha – <bold>‘‘virādhitaṃ nādhigata’’</bold>nti. <bold>Āraddha</bold>nti sādhitaṃ nipphāditaṃ. Tañca paripuṇṇaṃ nāma hotīti āha – <bold>‘‘āraddhanti paripuṇṇa’’</bold>nti. <bold>Pamādiṃsū</bold>ti kālabyattayenedaṃ vuttanti āha – <bold>‘‘pamajjantī’’</bold>ti.</paragraph>
<centered line="3">Amatavaggavaṇṇanā niṭṭhitā.</centered>
<centered line="4">Iti manorathapūraṇiyā aṅguttaranikāya-aṭṭhakathāya</centered>
<centered line="5">Ekakanipātavaṇṇanāya anuttānatthadīpanā samattā.</centered>
<centered line="6">Paṭhamo bhāgo niṭṭhito.</centered>
</body>
</document>