<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403t.tik18.xml</normativeSource>
<archivePath>roman/tika/suttapitaka (tika)/anguttaranikaya (tika)/pancaka-chakka-sattakanipata-tika/(19) 4. arannavaggo.xml</archivePath>
<titlePath>(19) 4. Araññavaggo - Pañcaka-chakka-sattakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">(19) 4. Araññavaggo</chapter>
<subhead line="2">1. Āraññikasuttavaṇṇanā</subhead>
<paragraph line="3" number="181"> Catutthassa <pageBreak edition="M" number="3.0056" /> paṭhame <bold>appīcchataṃyeva nissāyā</bold>tiādīsu ‘‘iti appiccho bhavissāmī’’ti idaṃ me āraññikaṅgaṃ appicchatāya saṃvattissati, ‘‘iti santuṭṭho bhavissāmī’’ti idaṃ me āraññikaṅgaṃ santuṭṭhiyā saṃvattissati, ‘‘iti kilese sallikhissāmī’’ti idaṃ me āraññikaṅgaṃ kilesasallikhanatthāya saṃvattissatīti āraññiko hoti. <bold>Aggo</bold>ti jeṭṭhako. Sesāni tasseva vevacanāni.</paragraph>
<paragraph line="4"><bold>Gavā khīra</bold>nti gāvito khīraṃ nāma hoti, na gāviyā dadhi. <bold>Khīramhā dadhī</bold>tiādīsupi eseva nayo. <bold>Evameva</bold>nti yathā etesu pañcasu gorasesu sappimaṇḍo aggo, evamevaṃ imesu pañcasu āraññikesu yo ayaṃ appicchatādīni nissāya āraññiko hoti, ayaṃ aggo ceva seṭṭho ca mokkho ca pavaro ca. Imesu āraññikesu jātiāraññikā veditabbā, na āraññikanāmamattena āraññikāti veditabbā. <bold>Paṃsukūlikā</bold>dīsupi eseva nayo.</paragraph>
<centered line="5">Āraññikasuttavaṇṇanā niṭṭhitā.</centered>
<centered line="6">Araññavaggavaṇṇanā niṭṭhitā.</centered>
</body>
</document>