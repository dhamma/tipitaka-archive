<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403t.tik31.xml</normativeSource>
    <archivePath>roman/tika/suttapitaka (tika)/anguttaranikaya (tika)/pancaka-chakka-sattakanipata-tika/9. sitivaggo.xml</archivePath>
    <baseFileName>9. sitivaggo</baseFileName>
    <titlePath>9. Sītivaggo - Pañcaka-chakka-sattakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">9. Sītivaggo</chapter>
    <subhead line="2">1. Sītibhāvasuttavaṇṇanā</subhead>
    <paragraph line="3" number="85"> Navamassa paṭhame <bold>sītibhāva</bold>nti nibbānaṃ, kilesavūpasamaṃ vā. <bold>Niggaṇhātī</bold>ti accāraddhavīriyatādīhi uddhataṃ cittaṃ uddhaccapakkhato rakkhaṇavasena niggaṇhāti. <bold>Paggaṇhātī</bold>ti atisithilavīriyatādīhi līnaṃ cittaṃ kosajjapātato rakkhaṇavasena paggaṇhāti. <bold>Sampahaṃsetī</bold>ti samappavattacittaṃ tathāpavattiyaṃ paññāya toseti uttejeti vā. Yadā vā paññāpayogamandatāya <pageBreak edition="Vipassana Research Institut" number="3.0137" /> upasamasukhānadhigamena vā nirassādaṃ cittaṃ bhāvanāya na pakkhandati, tadā jātiādīni saṃvegavatthūni paccavekkhitvā sampahaṃseti samuttejeti. <bold>Ajjhupekkhatī</bold>ti yadā pana cittaṃ alīnaṃ anuddhataṃ anirassādaṃ ārammaṇe samappavattaṃ sammadeva bhāvanāvītiṃ otiṇṇaṃ hoti, tadā paggahaniggahasampahaṃsanesu kiñci byāpāraṃ akatvā samappavattesu assesu sārathī viya ajjhupekkhati, upekkhakova hoti. <bold>Paṇītādhimuttiko</bold>ti paṇīte uttame maggaphale adhimutto ninnapoṇapabbhāro.</paragraph>
    <centered line="4">Sītibhāvasuttavaṇṇanā niṭṭhitā.</centered>
    <subhead line="5">2-11. Āvaraṇasuttādivaṇṇanā</subhead>
    <paragraph line="6" number="86-95"> Dutiye <bold>acchandiko</bold>ti kattukamyatākusalacchandarahito. Uttarakurukā manussā acchandikaṭṭhānaṃ paviṭṭhā. <bold>Duppañño</bold>ti bhavaṅgapaññāya parihīno <pageBreak edition="Myanmar" number="3.0147" />. Bhavaṅgapaññāya pana paripuṇṇāyapi yassa bhavaṅgaṃ lokuttarassa paccayo na hoti, sopi duppañño eva nāma. <bold>Abhabbo niyāmaṃ okkamituṃ kusalesu dhammesu sammatta</bold>nti kusalesu dhammesu sammattaniyāmasaṅkhātaṃ ariyamaggaṃ okkamituṃ adhigantuṃ abhabbo. <bold>Na kammāvaraṇatāyā</bold>tiādīsu abhabbavipariyāyena attho veditabbo. Catutthādīni uttānatthāni.</paragraph>
    <centered line="7">Āvaraṇasuttādivaṇṇanā niṭṭhitā.</centered>
    <centered line="8">Sītivaggavaṇṇanā niṭṭhitā.</centered>
  </content>
</document>