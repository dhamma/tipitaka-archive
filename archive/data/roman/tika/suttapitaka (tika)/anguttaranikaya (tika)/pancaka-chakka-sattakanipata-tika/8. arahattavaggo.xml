<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0403t.tik30.xml</normativeSource>
    <archivePath>roman/tika/suttapitaka (tika)/anguttaranikaya (tika)/pancaka-chakka-sattakanipata-tika/8. arahattavaggo.xml</archivePath>
    <baseFileName>8. arahattavaggo</baseFileName>
    <titlePath>8. Arahattavaggo - Pañcaka-chakka-sattakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">8. Arahattavaggo</chapter>
    <subhead line="2">1-3. Dukkhasuttādivaṇṇanā</subhead>
    <paragraph line="3" number="75-77"> Aṭṭhamassa <pageBreak edition="V" number="3.0135" /> paṭhamādīsu natthi vattabbaṃ. Tatiye <bold>tividhaṃ kuhanavatthu</bold>nti paccayappaṭisevanasāmantajappanairiyāpathappavattanasaṅkhātaṃ tividhaṃ kuhanavatthuṃ. <bold>Ukkhipitvā</bold>ti ‘‘mahākuṭumbiko mahānāviko mahādānapatī’’tiādinā paggaṇhitvā lapanaṃ. <bold>Avakkhipitvā</bold>ti ‘‘kiṃ imassa jīvitaṃ, bījabhojano nāmāya’’nti hīḷetvā lapanaṃ.</paragraph>
    <centered line="4">Dukkhasuttādivaṇṇanā niṭṭhitā.</centered>
    <subhead line="5">4. Sukhasomanassasuttavaṇṇanā</subhead>
    <paragraph line="6" number="78"> Catutthe <pageBreak edition="M" number="3.0145" /> yathāvuttadhammādīsu tassa kilesanimittaṃ dukkhaṃ anavassananti ‘‘sukhasomanassabahulo viharatī’’ti vuttaṃ. Kāyikasukhañceva cetasikasomanassañca bahulaṃ assāti <bold>sukhasomanassabahulo</bold>. Yavati tena phalaṃ missitaṃ viya hotīti <bold>yoni,</bold> ekantikaṃ kāraṇaṃ. <bold>Assā</bold>ti yathāvuttassa bhikkhuno. <bold>Paripuṇṇa</bold>nti avikalaṃ anavasesaṃ.</paragraph>
    <centered line="7">Sukhasomanassasuttavaṇṇanā niṭṭhitā.</centered>
    <subhead line="8">5. Adhigamasuttavaṇṇanā</subhead>
    <paragraph line="9" number="79"> Pañcame āgacchanti etena kusalā vā akusalā vāti āgamanaṃ, kusalākusalānaṃ uppattikāraṇaṃ. Tattha kusaloti <bold>āgamanakusalo</bold>. Evaṃ dhamme manasikaroto kusalā vā akusalā vā dhammā abhivaḍḍhantīti evaṃ jānanto. Apagacchanti kusalā vā akusalā vā etenāti apagamanaṃ. Tesaṃ eva anuppattikāraṇaṃ, tattha kusaloti <bold>apagamanakusalo</bold>. Evaṃ dhamme manasikaroto kusalā vā akusalā vā dhammā nābhivaḍḍhantīti evaṃ <pageBreak edition="V" number="3.0136" /> jānanto. <bold>Upāyakusalo</bold>ti ṭhānuppattikapaññāsamannāgato. Idañca accāyikakicce vā bhaye vā uppanne tassa tikicchanatthaṃ ṭhānuppattiyā kāraṇajānanavasena veditabbaṃ.</paragraph>
    <centered line="10">Adhigamasuttavaṇṇanā niṭṭhitā.</centered>
    <subhead line="11">6-7. Mahantattasuttādivaṇṇanā</subhead>
    <paragraph line="12" number="80-81"> Chaṭṭhe <bold>sampatte</bold>ti kilese sampatte. Sattamaṃ uttānameva.</paragraph>
    <centered line="13">Mahantattasuttādivaṇṇanā niṭṭhitā.</centered>
    <subhead line="14">8-10. Dutiyanirayasuttādivaṇṇanā</subhead>
    <paragraph line="15" number="82-84"> Aṭṭhame <pageBreak edition="M" number="3.0146" /><bold>kāyapāgabbhiyādīhī</bold>ti <bold>ādi</bold>-saddena vacīpāgabbhiyaṃ manopāgabbhiyañca saṅgaṇhāti. Navamādīni uttānatthāneva.</paragraph>
    <centered line="16">Dutiyanirayasuttādivaṇṇanā niṭṭhitā.</centered>
    <centered line="17">Arahattavaggavaṇṇanā niṭṭhitā.</centered>
  </content>
</document>