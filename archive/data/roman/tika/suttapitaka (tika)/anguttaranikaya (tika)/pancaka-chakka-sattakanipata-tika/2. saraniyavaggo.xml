<?xml version="1.0"?>
<document>
<metadata>
<normativeSource>http://tipitaka.org/romn/cscd/s0403t.tik24.xml</normativeSource>
<archivePath>roman/tika/suttapitaka (tika)/anguttaranikaya (tika)/pancaka-chakka-sattakanipata-tika/2. saraniyavaggo.xml</archivePath>
<title>2. Sāraṇīyavaggo - Pañcaka-chakka-sattakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">2. Sāraṇīyavaggo</chapter>
<subhead line="2">1. Paṭhamasāraṇīyasuttavaṇṇanā</subhead>
<paragraph line="3" number="11">Dutiyassa <pageBreak edition="V" number="3.0085" />paṭhame <bold>saritabbayuttakā</bold>ti anussaraṇārahā. Mijjati siniyhati etāyāti mettā, mittabhāvo. Mettā etassa atthīti <bold>mettaṃ,</bold>kāyakammaṃ. Taṃ pana yasmā mettāsahagatacittasamuṭṭhānaṃ, tasmā vuttaṃ <bold>‘‘mettena cittena kātabbaṃ kāyakamma’’</bold>nti. Esa nayo sesadvayepi. <bold>Imānī</bold>ti mettakāyakammādīni. <bold>Bhikkhūnaṃ vasena āgatāni</bold>tesaṃ seṭṭhaparisabhāvato. Yathā pana bhikkhunīsupi labbhanti, evaṃ gihīsupi labbhanti catuparisasādhāraṇattāti taṃ dassento <bold>‘‘bhikkhūnañhī’’</bold>tiādimāha. Bhikkhuno <pageBreak edition="M" number="3.0090" />sabbampi anavajjakāyakammaṃ ābhisamācārikakammantogadhamevāti āha <bold>‘‘mettena cittena…pe… kāyakammaṃ nāmā’’</bold>ti. Bhattivasena pavattiyamānā cetiyabodhīnaṃ vandanā mettāsiddhāti katvā tadatthāya gamanaṃ ‘‘mettaṃ kāyakamma’’nti vuttaṃ. <bold>Ādi</bold>-saddena cetiyabodhibhikkhūsu vuttāvasesāpacāyanādivasena pavattamettāvasena pavattaṃ kāyikaṃ kiriyaṃ saṅgaṇhāti.</paragraph>
<paragraph line="4"><bold>Tepiṭakampi buddhavacanaṃ</bold>kathiyamānanti adhippāyo. Tepiṭakampi buddhavacanaṃ paripucchanaatthakathanavasena pavattiyamānameva <bold>mettaṃ vacīkammaṃ nāma</bold>hitajjhāsayena pavattitabbato. <bold>Tīṇi sucaritānī</bold>ti kāyavacīmanosucaritāni. <bold>Cintana</bold>nti evaṃ cintanamattampi manokammaṃ, pageva paṭipannā bhāvanāti dasseti.</paragraph>
<paragraph line="5"><bold>Āvī</bold>ti pakāsaṃ. Pakāsabhāvo cettha yaṃ uddissa taṃ kāyakammaṃ karīyati, tassa sammukhabhāvatoti āha <bold>‘‘sammukhā’’</bold>ti. <bold>Raho</bold>ti appakāsaṃ. Appakāsatā ca yaṃ uddissa taṃ kāyakammaṃ karīyati, tassa apaccakkhabhāvatoti āha <bold>‘‘parammukhā’’</bold>ti. <bold>Sahāyabhāvagamanaṃ</bold>tesaṃ purato. Tesu karontesuyeva hi sahāyabhāvagamanaṃ sammukhā kāyakammaṃ nāma hoti. <bold>Ubhayehī</bold>ti navakehi therehi ca. <bold>Paggayhā</bold>ti paggaṇhitvā uddhaṃ katvā kevalaṃ ‘‘devo’’ti avatvā guṇehi thirabhāvajotanaṃ ‘‘devatthero’’ti vacanaṃ paggayha vacanaṃ. Mamattabodhanaṃ vacanaṃ <bold>mamāyanavacanaṃ</bold>. Ekantaparammukhassa manokammassa sammukhatā nāma viññattisamuṭṭhāpanavasena hoti, tañca kho loke kāyakammanti pākaṭaṃ paññātaṃ. Hatthavikārādīni anāmasitvā eva dassento <bold>‘‘nayanāni ummīletvā’’</bold>tiādimāha. Kāmaṃ mettāsinehasiniddhānaṃ nayanānaṃ ummīlanā pasannena mukhena olokanañca <pageBreak edition="V" number="3.0086" />mettaṃ kāyakammameva, yassa pana cittassa vasena nayanānaṃ mettāsinehasiniddhatā mukhassa ca pasannatā, taṃ sandhāya vuttaṃ <bold>‘‘mettaṃ manokammaṃ nāmā’’</bold>ti.</paragraph>
<paragraph line="6"><bold>Lābha</bold>-saddo kammasādhano ‘‘lābhā vata, bho, laddho’’tiādīsu viya. So cettha ‘‘dhammaladdhā’’ti vacanato atītakālikoti āha <bold>‘‘cīvarādayo laddhapaccayā’’</bold>ti. Dhammato āgatāti <bold>dhammikā,</bold>parisuddhagamanā paccayā. Tenāha ‘‘dhammaladdhā’’ti. Imameva hi atthaṃ dassetuṃ <bold>‘‘kuhanādī’’</bold>tiādi <pageBreak edition="M" number="3.0091" />vuttaṃ. Na sammā gayhamānā hi dhammaladdhā nāma na hontīti tappaṭisedhanatthaṃ pāḷiyaṃ ‘‘dhammaladdhā’’ti vuttaṃ. Deyyaṃ dakkhiṇeyyañca appaṭivibhattaṃ katvā bhuñjatīti <bold>appaṭivibhattabhogī</bold>nāma hoti. Tenāha <bold>‘‘dve paṭivibhattāni nāmā’’</bold>tiādi. <bold>Cittena vibhajana</bold>nti etena cittuppādamattenapi vibhajanaṃ paṭivibhattaṃ nāma, pageva payogatoti dasseti. Cittena vibhajanapubbakaṃ vā kāyena vibhajananti mūlameva dassetuṃ <bold>‘‘evaṃ cittena vibhajana’’</bold>nti vuttaṃ. Tena cittuppādamattena paṭivibhāgo kātabboti dasseti. <bold>Appaṭivibhatta</bold>nti bhāvanapuṃsakaniddeso, appaṭivibhattaṃ lābhaṃ bhuñjatīti kammaniddeso vā. <bold>Taṃ neva gihīnaṃ deti</bold>attano ājīvasodhanatthaṃ. <bold>Na attanā paribhuñjati</bold>‘‘mayhaṃ asādhāraṇabhogitā mā hotū’’ti. <bold>Paṭiggaṇhanto ca…pe… passatī</bold>ti iminā āgamanato paṭṭhāya sādhāraṇabuddhiṃ upaṭṭhāpeti. Evaṃ hissa sādhāraṇabhogitā sukarā, sāraṇīyadhammo cassa pūro hoti.</paragraph>
<paragraph line="7">Atha vā <bold>paṭiggaṇhanto ca…pe… passatī</bold>ti iminā tassa lābhassa tīsu kālesu sādhāraṇato ṭhapanaṃ dassitaṃ. <bold>Paṭiggaṇhanto ca saṅghena sādhāraṇaṃ hotū</bold>ti iminā paṭiggahaṇakālo dassito. <bold>Gahetvā…pe… passatī</bold>ti iminā paṭiggahitakālo. Tadubhayaṃ pana tādisena pubbabhāgena vinā na hotīti atthasiddho purimakālo. Tayidaṃ paṭiggahaṇato pubbevassa hoti ‘‘saṅghena sādhāraṇaṃ hotūti paṭiggaṇhissāmī’’ti, paṭiggaṇhantassa hoti ‘‘saṅghena sādhāraṇaṃ hotūti paṭiggaṇhāmī’’ti, paṭiggahetvā hoti ‘‘saṅghena sādhāraṇaṃ hotūti hi paṭiggahitaṃ mayā’’ti. Evaṃ tilakkhaṇasampannaṃ katvā laddhaṃ lābhaṃ osāraṇalakkhaṇaṃ avikopetvā paribhuñjanto sādhāraṇabhogī appaṭivibhattabhogī ca hoti.</paragraph>
<paragraph line="8"><bold>Imaṃ pana sāraṇīyadhamma</bold>nti imaṃ catutthaṃ saritabbayuttadhamaṃ. <bold>Na hi…pe… gaṇhanti,</bold>tasmā sādhāraṇabhogitā dussīlassa natthīti ārambhopi tāva na sambhavati, kuto pūraṇanti adhippāyo. <bold>Parisuddhasīlo</bold>ti iminā lābhassa dhammikabhāvaṃ dasseti. <bold>Vattaṃ akhaṇḍento</bold>ti iminā appaṭivibhattabhogitaṃ sādhāraṇabhogitañca dasseti. Sati pana tadubhaye sāraṇīyadhammo pūrito eva <pageBreak edition="V" number="3.0087" />hotīti āha <bold>‘‘pūretī’’</bold>ti. <bold>Odissakaṃ katvā</bold>ti etena anodissakaṃ katvā pituno, ācariyupajjhāyādīnaṃ vā <pageBreak edition="M" number="3.0092" />therāsanato paṭṭhāya dentassa sāraṇīyadhammoyeva hotīti dasseti. <bold>Dātabba</bold>nti avassaṃ dātabbaṃ. <bold>Sāraṇīyadhammo panassa na hoti</bold>paṭijaggaṭṭhāne odissakaṃ katvā dinnattā. Tenāha <bold>‘‘palibodhajagganaṃ nāma hotī’’</bold>ti. <bold>Muttapalibodhassa vaṭṭati</bold>amuttapalibodhassa pūretuṃ asakkuṇeyyattā. Yadi evaṃ sabbena sabbaṃ sāraṇīyadhammaṃ pūrentassa odissakadānaṃ vaṭṭati, na vaṭṭatīti? No na vaṭṭati yuttaṭṭhāneti dassento <bold>‘‘tena panā’’</bold>tiādimāha. Iminā odissakadānaṃ panassa na sabbattha vāritanti dasseti. Gilānādīnañhi odissakaṃ katvā dānaṃ appaṭivibhāgapakkhikaṃ ‘‘asukassa na dassāmī’’ti paṭikkhepassa abhāvato. Byatirekappadhāno hi paṭibhāgo. Tenāha <bold>‘‘avasesa’’</bold>ntiādi. <bold>Adātumpī</bold>ti <bold>pi</bold>-saddena dātumpi vaṭṭatīti dasseti. Tañca kho karuṇāyanavasena, na vattaparipūraṇavasena, tasmā dussīlassapi atthikassa sati sambhave dātabbaṃ. Dānañhi nāma na kassaci nivāritaṃ.</paragraph>
<paragraph line="9"><bold>Susikkhitāyā</bold>ti sāraṇīyapūraṇavidhimhi susikkhitāya, sukusalāyāti attho. Idāni tassa kosallaṃ dassetuṃ <bold>‘‘susikkhitāya hī’’</bold>tiādi vuttaṃ. <bold>Dvādasahi vassehi pūrehi, na tato ora</bold>nti iminā tassa duppūrataṃ dasseti. Tathā hi so mahapphalo mahānisaṃso diṭṭhadhammikehipi tāvagarutarehi phalānisaṃsehi anugatoti taṃsamaṅgī ca puggalo visesalābhī ariyapuggalo viya loke acchariyabbhutadhammasamannāgato hoti. Tathā hi so duppajahadānamayassa sīlamayassa puññassa paṭipakkhadhammaṃ sudūre vikkhambhitaṃ katvā visuddhena cetasā loke pākaṭo paññāto hutvā viharati. Tassimamatthaṃ byatirekato anvayato ca vibhāvetuṃ <bold>‘‘sace hī’’</bold>tiādi vuttaṃ. Taṃ suviññeyyameva.</paragraph>
<paragraph line="10">Idānissa samparāyike diṭṭhadhammike ca ānisaṃse dassetuṃ <bold>‘‘evaṃ pūritasāraṇīyadhammassā’’</bold>tiādi vuttaṃ. <bold>Neva issā na macchariyaṃ hoti</bold>cirakālabhāvanāya vidhutabhāvato. <bold>Manussānaṃ piyo hoti</bold>pariccāgasīlatāya vissutattā. Tenāha ‘‘dadaṃ piyo hoti bhajanti naṃ bahū’’tiādi (a. ni. 5.34). <bold>Sulabhapaccayo hoti</bold>dānavasena uḷārajjhāsayānaṃ paccayalābhassa idhānisaṃsasabhāvato dānassa. <bold>Pattagatamassa diyyamānaṃ <pageBreak edition="M" number="3.0093" />na khīyati</bold>pattagatasseva dvādasavassikassa mahāvattassa avicchedena pūritattā. <bold>Aggabhaṇḍaṃ labhati</bold>devasikaṃ dakkhiṇeyyānaṃ aggato paṭṭhāya dānassa dinnattā. <bold>Bhaye vā…pe… āpajjanti</bold>deyyappaṭiggāhakavikappaṃ akatvā attani nirapekkhacittena cirakālaṃ dānassa pūritatāya pasāritacittattā.</paragraph>
<paragraph line="11"><bold>Tatrā</bold>ti <pageBreak edition="V" number="3.0088" />tesu ānisaṃsesu vibhāvetabbesu. <bold>Imāni</bold>phalāni <bold>vatthūni</bold>kāraṇāni. <bold>Mahāgirigāmo</bold>nāma nāgadīpapasse eko gāmova. <bold>Alabhantāpī</bold>ti appapuññatāya alābhino samānāpi. <bold>Bhikkhācāramaggasabhāga</bold>nti sabhāgaṃ tabbhāgiyaṃ bhikkhācāramaggaṃ jānanti. Anuttarimanussadhammattā therānaṃ saṃsayavinodanatthañca <bold>‘‘sāraṇīyadhammo me, bhante, pūrito’’</bold>ti āha. Tathā hi dutiyavatthusmimpi therena attā pakāsito. Daharakāle evaṃ kira sāraṇīyadhammapūrako ahosi. Manussānaṃ piyatāya sulabhapaccayatāyapi idaṃ vatthumeva. Pattagatākhīyanassa pana visesaṃ vibhāvanato <bold>‘‘idaṃ tāva…pe… ettha vatthū’’</bold>ti vuttaṃ.</paragraph>
<paragraph line="12"><bold>Giribhaṇḍamahāpūjāyā</bold>ti cetiyagirimhi sakalalaṅkādīpe yojanappamāṇe samudde ca nāvāsaṅghāṭādike ṭhapetvā dīpapupphagandhādīhi kariyamānāya mahāpūjāya. Tassā ca paṭipattiyā avañjhabhāvavibhāvanatthaṃ <bold>‘‘ete mayhaṃ pāpuṇissantī’’</bold>ti āha. <bold>Pariyāyenapi</bold>lesenapi. <bold>Anucchavika</bold>nti ‘‘sāraṇīyadhammapūrako’’ti yathābhūtapavedanaṃ tumhākaṃ anucchavikanti attho.</paragraph>
<paragraph line="13"><bold>Anārocetvāva palāyiṃsu</bold>corabhayena. ‘‘Attano dujjīvikāyā’’tipi vadanti. Ahaṃ sāraṇīyadhammapūrikā, mama pattapariyāpannenapi sabbāpimā bhikkhuniyo yāpessantīti āha <bold>‘‘mā tumhe tesaṃ gatabhāvaṃ cintayitthā’’</bold>ti. <bold>Vaṭṭissatī</bold>ti kappissati. <bold>Therī sāraṇīyadhammapūrikā ahosi,</bold>therassa pana sīlatejeneva devatā ussukkaṃ āpajji.</paragraph>
<paragraph line="14">Natthi etesaṃ khaṇḍanti akhaṇḍāni. Taṃ pana nesaṃ khaṇḍaṃ dassetuṃ <bold>‘‘yassā’’</bold>tiādi vuttaṃ. Tattha upasampannasīlānaṃ uddesakkamena ādiantā veditabbā. Tenāha <bold>‘‘sattasū’’</bold>tiādi. Na hi añño koci āpattikkhandhānaṃ <pageBreak edition="M" number="3.0094" />anukkamo atthi, anupasampannasīlānaṃ samādānakkamenapi ādiantā labbhanti. <bold>Pariyante chinnasāṭako viyā</bold>ti tatrante dasante vā chinnavatthaṃ viya. Visadisudāharaṇañcetaṃ ‘‘akhaṇḍānī’’ti imassa adhikatattā. Evaṃ sesānampi udāharaṇāni. Khaṇḍikatā bhinnatā khaṇḍaṃ, taṃ etassa atthīti <bold>khaṇḍaṃ,</bold>sīlaṃ. <bold>Chidda</bold>ntiādīsupi eseva nayo. <bold>Vemajjhe bhinnaṃ</bold>vinivijjhanavasena. Visabhāgavaṇṇena gāvī viyāti sambandho. Visabhāgavaṇṇena upaḍḍhaṃ tatiyabhāgagataṃ sambhinnavaṇṇaṃ <bold>sabalaṃ,</bold>visabhāgavaṇṇeheva bindūhi antarantarāhi vimissaṃ <bold>kammāsaṃ</bold>. Ayaṃ imesaṃ viseso. Sabalarahitāni <bold>asabalāni,</bold>tathā <bold>akammāsāni</bold>. Sīlassa taṇhādāsabyato mocanaṃ vivaṭṭūpanissayabhāvāpādanaṃ, tasmā taṇhādāsabyato mocanavacanena tesaṃ sīlānaṃ vivaṭṭūpanissayatamāha. <bold>Bhujissabhāvakaraṇato</bold>ti iminā bhujissakarāni <bold>bhujissānī</bold>ti uttarapadalopenāyaṃ <pageBreak edition="V" number="3.0089" />niddesoti dasseti. Yasmā vā taṃsamaṅgipuggalo serī sayaṃvasī bhujisso nāma hoti, tasmāpi <bold>bhujissāni</bold>. Aviññūnaṃ appamāṇatāya <bold>‘‘viññuppasatthānī’’</bold>ti vuttaṃ. Suparisuddhabhāvena vā sampannattā viññūhi pasatthānīti <bold>viññuppasatthāni</bold>.</paragraph>
<paragraph line="15"><bold>Taṇhādiṭṭhīhi aparāmaṭṭhattā</bold>ti ‘‘imināhaṃ sīlena devo vā bhavissāmi devaññataro vā’’ti taṇhāparāmāsena, ‘‘imināhaṃ sīlena devo hutvā tattha nicco dhuvo sassato bhavissāmī’’ti diṭṭhiparāmāsena ca aparāmaṭṭhattā. <bold>Parāmaṭṭhu</bold>nti ‘‘ayaṃ te sīlesu doso’’ti catūsu vipattīsu yāya kāyaci vipattiyā dassanena parāmaṭṭhuṃ, anuddhaṃsetuṃ codetunti attho. Sīlaṃ nāma avippaṭisārādipārampariyena yāvadeva samādhisampādanatthanti āha <bold>‘‘samādhisaṃvattanikānī’’</bold>ti. Samādhisaṃvattanappayojanāni <bold>samādhisaṃvattanikāni</bold>.</paragraph>
<paragraph line="16">Samānabhāvo sāmaññaṃ, paripuṇṇacatupārisuddhibhāvena majjhe bhinnasuvaṇṇassa viya bhedābhāvato sīlena sāmaññaṃ sīlasāmaññaṃ, taṃ gato upagatoti <bold>sīlasāmaññagato</bold>. Tenāha <bold>‘‘samānabhāvūpagatasīlo’’</bold>ti, sīlasampattiyā samānabhāvaṃ upagatasīlo sabhāgavuttikoti attho. Kāmaṃ puthujjanānampi catupārisuddhisīle nānattaṃ na siyā, taṃ pana na ekantikaṃ, idaṃ ekantikaṃ niyatabhāvatoti āha <bold>‘‘natthi</bold><pageBreak edition="M" number="3.0095" /><bold>maggasīle nānatta’’</bold>nti. <bold>Taṃ sandhāyetaṃ vutta</bold>nti maggasīlaṃ sandhāya taṃ ‘‘yāni tāni sīlānī’’tiādi vuttaṃ.</paragraph>
<paragraph line="17"><bold>Yāya</bold>nti yā ayaṃ mayhañceva tumhākañca paccakkhabhūtā. <bold>Diṭṭhī</bold>ti maggasammādiṭṭhi. <bold>Niddosā</bold>ti niddhutadosā, samucchinnarāgādipāpadhammāti attho. <bold>Niyyātī</bold>ti vaṭṭadukkhato nissarati niggacchati. Sayaṃ niyyantīyeva hi taṃsamaṅgipuggalaṃ vaṭṭadukkhato niyyāpetīti vuccati. Yā satthu anusiṭṭhi, taṃ karotīti <bold>takkaro,</bold>tassa, yathānusiṭṭhaṃ paṭipajjantassāti attho. <bold>Samānadiṭṭhibhāva</bold>nti sadisadiṭṭhibhāvaṃ saccasampaṭivedhena abhinnadiṭṭhibhāvaṃ.</paragraph>
<centered line="18">Paṭhamasāraṇīyasuttavaṇṇanā niṭṭhitā.</centered>
<subhead line="19">2. Dutiyasāraṇīyasuttavaṇṇanā</subhead>
<paragraph line="20" number="12">Dutiye <bold>sabrahmacārīna</bold>nti sahadhammikānaṃ. Piyaṃ piyāyitabbakaṃ karontīti <bold>piyakaraṇā</bold>. Garuṃ garuṭṭhāniyaṃ karontīti <bold>garukaraṇā. Saṅgaṇhanatthāyā</bold>ti saṅgahavatthuvisesabhāvato sabrahmacārīnaṃ <pageBreak edition="V" number="3.0090" />saṅgahaṇāya saṃvattantīti sambandho. <bold>Avivadanatthāyā</bold>ti saṅgahavatthubhāvato eva na vivadanatthāya. Sati ca avivadanahetubhūtasaṅgahakatte tesaṃ vasena sabrahmacārīnaṃ samaggabhāvo bhedābhāvo siddhoyevāti āha <bold>‘‘sāmaggiyā’’</bold>tiādi.</paragraph>
<centered line="21">Dutiyasāraṇīyasuttavaṇṇanā niṭṭhitā.</centered>
<subhead line="22">3. Nissāraṇīyasuttavaṇṇanā</subhead>
<paragraph line="23" number="13">Tatiye <bold>vaḍḍhitā</bold>ti bhāvanāpāripūrivasena paribrūhitā. <bold>Punappunaṃ katā</bold>ti bhāvanāya bahulīkaraṇena aparāparaṃ pavattitā. <bold>Yuttayānasadisā katā</bold>ti yathā yuttamājaññayānaṃ chekena sārathinā adhiṭṭhitaṃ yathāruci pavattati, evaṃ yathāruci pavattirahaṃ gahitā. <bold>Vatthukatā</bold>ti vā adhiṭṭhānaṭṭhena vatthu viya katā, sabbaso upakkilesavisodhanena iddhivisesatāya pavattiṭṭhānabhāvato suvisodhitaparissayavatthu viya katāti vuttaṃ hoti. <bold>Adhiṭṭhitā</bold>ti paṭipakkhadūrībhāvato <pageBreak edition="M" number="3.0096" />subhāvitabhāvena taṃtaṃadhiṭṭhānayogyatāya ṭhapitā. <bold>Samantato citā</bold>ti sabbabhāgena bhāvanūpacayaṃ gamitā. Tenāha <bold>‘‘upacitā</bold>’ti. <bold>Suṭṭhu samāraddhā</bold>ti iddhibhāvanāsikhāppattiyā sammadeva sambhāvitā. <bold>Abhūtabyākaraṇaṃ byākarotī</bold>ti ‘‘mettā hi kho me cetovimutti bhāvitā’’tiādinā attani avijjamānaguṇābhibyāhāraṃ byāharati. Cetovimuttisaddaṃ apekkhitvā <bold>‘‘nissaṭā’’</bold>ti vuttaṃ. <bold>Puna byāpādo natthī</bold>ti idāni mama byāpādo nāma sabbaso natthīti ñatvā.</paragraph>
<paragraph line="24"><bold>Balavavipassanā</bold>ti bhayatupaṭṭhāne ñāṇaṃ, ādīnavānupassane ñāṇaṃ muccitukamyatāñāṇaṃ, bhaṅgañāṇanti catunnaṃ ñāṇānaṃ adhivacanaṃ. Yesaṃ nimittānaṃ abhāvena arahattaphalasamāpattiyā animittatā, taṃ dassetuṃ <bold>‘‘sā hī’’</bold>tiādi vuttaṃ. Tattha rāgassa nimittaṃ, rāgo eva vā nimittaṃ <bold>rāganimittaṃ. Ādi</bold>-saddena dosanimittādīnaṃ saṅgaho daṭṭhabbo. Rūpavedanādisaṅkhāranimittaṃ <bold>rūpanimittādi</bold>. Tesaṃyeva niccādivasena upaṭṭhānaṃ <bold>niccanimittādi</bold>. Tayidaṃ nimittaṃ yasmā sabbena sabbaṃ arahattaphale natthi, tasmā vuttaṃ ‘‘sā hi…pe… animittā’’ti. Nimittaṃ anussarati anugacchati ārabbha pavattati sīlenāti <bold>nimittānusārī</bold>. Tenāha <bold>‘‘vuttappabhedaṃ nimittaṃ anusaraṇasabhāva’’</bold>nti.</paragraph>
<paragraph line="25"><bold>Asmimāno</bold>ti ‘‘asmī’’ti pavatto attavisayo māno. <bold>Ayaṃ nāma ahamasmī</bold>ti rūpalakkhaṇo <pageBreak edition="V" number="3.0091" />vedanādīsu vā aññataralakkhaṇo ayaṃ nāma attā ahaṃ asmīti. Asmimāno samugghātīyati etenāti <bold>asmimānasamugghāto,</bold>arahattamaggo. <bold>Puna asmimāno natthī</bold>ti tassa anuppattidhammatāpādanaṃ kittento samugghātattameva vibhāveti.</paragraph>
<centered line="26">Nissāraṇīyasuttavaṇṇanā niṭṭhitā.</centered>
<subhead line="27">4-5. Bhaddakasuttādivaṇṇanā</subhead>
<paragraph line="28" number="14-15">Catutthe āramitabbaṭṭhena vā kammaṃ ārāmo etassāti <bold>kammārāmo</bold>. Kamme rato na ganthadhure vipassanādhure vāti <bold>kammarato. Punappunaṃ yutto</bold>ti tapparabhāvena anu anu yutto pasuto. <bold>Ālāpasallāpo</bold>ti itthivaṇṇapurisavaṇṇādivasena punappunaṃ lapanaṃ. Pañcame natthi vattabbaṃ.</paragraph>
<centered line="29">Bhaddakasuttādivaṇṇanā niṭṭhitā.</centered>
<subhead line="30">6. Nakulapitusuttavaṇṇanā</subhead>
<paragraph line="31" number="16">Chaṭṭhe <pageBreak edition="M" number="3.0097" />visabhāgavedanuppattiyā kakaceneva catuiriyāpathaṃ chindanto ābādhayatīti ābādho, so yassa atthīti <bold>ābādhiko</bold>. Taṃsamuṭṭhānadukkhena <bold>dukkhito. Adhimattagilāno</bold>ti dhātusaṅkhayena parikkhīṇasarīro.</paragraph>
<paragraph line="32">Sappaṭibhayakantārasadisā soḷasavatthukā aṭṭhavatthukā ca vicikicchā tiṇṇā imāyāti <bold>tiṇṇavicikicchā</bold>. Vigatā samucchinnā pavattiādīsu ‘‘evaṃ nu kho na nu kho’’ti evaṃ pavattikā kathaṃkathā assāti <bold>vigatakathaṃkathā</bold>. Sārajjakarānaṃ pāpadhammānaṃ pahīnattā rāgavikkhepesu sīlādiguṇesu ca tiṭṭhakattā vesārajjaṃ, visāradabhāvaṃ veyyattiyaṃ pattāti <bold>vesārajjappattā</bold>. Attanā eva paccakkhato diṭṭhattā na paraṃ pacceti, nassa paro paccetabbo atthīti <bold>aparappaccayā</bold>.</paragraph>
<paragraph line="33"><bold>Gilānā vuṭṭhito</bold>ti gilānabhāvato vuṭṭhāya ṭhito. Bhāvappadhāno hi ayaṃ niddeso. <bold>Gilāno hutvā vuṭṭhito</bold>ti idaṃ pana atthamattanidassanaṃ.</paragraph>
<centered line="34">Nakulapitusuttavaṇṇanā niṭṭhitā.</centered>
<subhead line="35">7. Soppasuttavaṇṇanā</subhead>
<paragraph line="36" number="17">Sattame <pageBreak edition="V" number="3.0092" /><bold>paṭisallānā vuṭṭhito</bold>ti ettha <bold>paṭisallāna</bold>nti tehi tehi saddhivihārikaantevāsikaupāsakādisattehi ceva rūpārammaṇādisaṅkhārehi ca paṭinivattitvā apasakkitvā nilīyanaṃ vivecanaṃ. Kāyacittehi tato vivitto ekībhāvo pavivekoti āha <bold>‘‘ekībhāvāyā’’</bold>tiādi. <bold>Ekībhāvato</bold>ti ca iminā kāyavivekato vuṭṭhānamāha. <bold>Dhammanijjhānakkhantito</bold>tiādinā cittavivekato. <bold>Vuṭṭhito</bold>ti tato duvidhavivekato bhavaṅguppattiyā sabrahmacārīhi samāgamena upeto.</paragraph>
<centered line="37">Soppasuttavaṇṇanā niṭṭhitā.</centered>
<subhead line="38">8. Macchabandhasuttavaṇṇanā</subhead>
<paragraph line="39" number="18">Aṭṭhame <pageBreak edition="M" number="3.0098" /><bold>macchaghātaka</bold>nti macchabandhaṃ kevaṭṭaṃ. <bold>Orabbhikā</bold>dīsu <bold>urabbhā</bold>vuccanti eḷakā, urabbhe hantīti <bold>orabbhiko. Sūkarikā</bold>dīsupi eseva nayo.</paragraph>
<centered line="40">Macchabandhasuttavaṇṇanā niṭṭhitā.</centered>
<subhead line="41">9. Paṭhamamaraṇassatisuttavaṇṇanā</subhead>
<paragraph line="42" number="19">Navame <bold>evaṃnāmake gāme</bold>ti nātikānāmakaṃ gāmaṃ nissāya. Dvinnaṃ cūḷapitimahāpitiputtānaṃ dve gāmā, tesu ekasmiṃ gāme. Ñātīnañhi nivāsaṭṭhānabhūto gāmo ñātiko, ñātikoyeva <bold>nātiko</bold>ña-kārassa na-kārādeso ‘‘animittā na nāyare’’tiādīsu (visuddhi. 1.174; saṃ. ni. aṭṭha. 1.1.20; jā. aṭṭha. 2.2.34) viya. So kira gāmo yesaṃ tadā tesaṃ pubbapurisena attano ñātīnaṃ sādhāraṇabhāvena nivasito, tena ñātikoti paññāyittha. Atha pacchā dvīhi dāyādehi dvidhā vibhajitvā paribhutto. Giñjakā vuccati iṭṭhakā, giñjakāhiyeva kato āvasathoti <bold>giñjakāvasatho</bold>. So hi āvāso yathā sudhāparikammena payojanaṃ natthi, evaṃ iṭṭhakāhi eva cinitvā chādetvā kato. Tasmiṃ kira padese mattikā sakkharamarumpavālukādīhi asammissā kathinā saṇhasukhumā, tāya katāni kulālabhājanānipi silāmayāni viya daḷhāni. Tasmā te upāsakā tāya mattikāya dīghaputhū <pageBreak edition="V" number="3.0093" />iṭṭhakā kāretvā ṭhapetvā ṭhapetvā dvāravātapānakavāṭatulāyo sabbaṃ dabbasambhārena vinā tāhi iṭṭhakāhiyeva pāsādaṃ kāresuṃ. Tena vuttaṃ <bold>‘‘iṭṭhakāmaye pāsāde’’</bold>ti.</paragraph>
<paragraph line="43"><bold>Rattindiva</bold>nti ekarattidivaṃ. <bold>Bhagavato sāsana</bold>nti ariyamaggappaṭivedhāvahaṃ satthu ovādaṃ. <bold>Bahu vata me kataṃ assā</bold>ti bahu vata mayā attahitaṃ pabbajitakiccaṃ kataṃ bhaveyya.</paragraph>
<paragraph line="44"><bold>Tadantara</bold>nti tattakaṃ velaṃ. <bold>Ekapiṇḍapāta</bold>nti ekaṃ divasaṃ yāpanappahonakaṃ piṇḍapātaṃ. <bold>Yāva anto paviṭṭhavāto bahi nikkhamati, bahi nikkhantavāto</bold><pageBreak edition="M" number="3.0099" /><bold>vā anto pavisatī</bold>ti ekasseva pavesanikkhamo viya vuttaṃ, taṃ nāsikāvātabhāvasāmaññenāti daṭṭhabbaṃ.</paragraph>
<centered line="45">Paṭhamamaraṇassatisuttavaṇṇanā niṭṭhitā.</centered>
<subhead line="46">10. Dutiyamaraṇassatisuttavaṇṇanā</subhead>
<paragraph line="47" number="20">Dasame <bold>nikkhante</bold>ti vītivatte. <bold>Patigatāyā</bold>ti paccāgatāya, sampattāyāti attho. Tenāha <bold>‘‘paṭipannāyā’’</bold>ti. <bold>So mamassa antarāyo</bold>ti yathāvuttā na kevalaṃ kālakiriyāva, mama atidullabhaṃ khaṇaṃ labhitvā tassa satthusāsanamanasikārassa ceva jīvitassa ca saggamokkhānañca antarāyo assa, bhaveyyāti attho. Tenāha <bold>‘‘tividho antarāyo’’</bold>tiādi. <bold>Vipajjeyyā</bold>ti vipattiṃ gaccheyya. Satthakena viya aṅgapaccaṅgānaṃ kantanakārakā kāye sandhibandhanacchedakavātā <bold>satthakavātā. Kattukamyatāchando</bold>ti niyyānāvaho kattukamyatākusalacchando. <bold>Payogavīriya</bold>nti bhāvanānuyogavīriyaṃ. Na paṭivāti na paṭinivattatīti <bold>appaṭivānī,</bold>antarā vosānānāpajjanavīriyaṃ. Tenāha <bold>‘‘anukkaṇṭhanā appaṭisaṅgharaṇā’’</bold>ti.</paragraph>
<centered line="48">Dutiyamaraṇassatisuttavaṇṇanā niṭṭhitā.</centered>
<centered line="49">Sāraṇīyavaggavaṇṇanā niṭṭhitā.</centered>
</body>
</document>