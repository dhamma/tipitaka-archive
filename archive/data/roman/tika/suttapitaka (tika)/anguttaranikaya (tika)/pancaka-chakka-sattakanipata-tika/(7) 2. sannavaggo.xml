<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0403t.tik6.xml</normativeSource>
    <source>roman/tika/suttapitaka (tika)/anguttaranikaya (tika)/pancaka-chakka-sattakanipata-tika/(7) 2. sannavaggo.xml</source>
    <script>roman</script>
    <directory>/tika/suttapitaka (tika)/anguttaranikaya (tika)/pancaka-chakka-sattakanipata-tika</directory>
    <basename>(7) 2. sannavaggo</basename>
    <titlePath>(7) 2. Saññāvaggo - Pañcaka-chakka-sattakanipāta-ṭīkā - Aṅguttaranikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">(7) 2. Saññāvaggo</chapter>
    <subhead line="2">1-5. Saññāsuttādivaṇṇanā</subhead>
    <paragraph line="3" number="61-65"> Dutiyassa paṭhame <bold>‘‘mahapphalā mahānisaṃsā’’</bold>ti ubhayampetaṃ atthato ekaṃ, byañjanameva nānanti āha <bold>‘‘mahapphalā’’</bold>tiādi. ‘‘Pañcime gahapatayo ānisaṃsā’’tiādīsu (udā. 76) ānisaṃsa-saddo phalapariyāyopi hoti <pageBreak edition="Myanmar" number="3.0027" />. Mahato lokuttarassa sukhassa paccayā hontīti <bold>mahānisaṃsā. Amatogadhā</bold>ti amatabbhantarā amataṃ anuppaviṭṭhā nibbānadiṭṭhattā, tato paraṃ na gacchanti. Tena vuttaṃ ‘‘amatapariyosānā’’ti. Amataṃ pariyosānaṃ avasānaṃ etāsanti <pageBreak edition="Vipassana Research Institut" number="3.0026" /><bold>amatapariyosānā. Maraṇasaññā</bold>ti maraṇānupassanāñāṇena saññā. <bold>Āhāre paṭikūlasaññā</bold>ti āhāraṃ gamanādivasena paṭikūlato pariggaṇhantassa uppannasaññā. <bold>Ukkaṇṭhitassā</bold>ti nibbindantassa katthacipi asajjantassa. Dutiyādīni uttānatthāneva.</paragraph>
    <centered line="4">Saññāsuttādivaṇṇanā niṭṭhitā.</centered>
    <subhead line="5">6-10. Sājīvasuttādivaṇṇanā</subhead>
    <paragraph line="6" number="66-70"> Chaṭṭhe saha ājīvanti etthāti <bold>sājīvo,</bold> pañhassa pucchanaṃ vissajjanañca. Tenāha <bold>‘‘sājīvoti pañhapucchanañceva pañhavissajjanañcā’’</bold>tiādi. <bold>Abhisaṅkhata</bold>nti citaṃ. Sattamādīni uttānatthāneva.</paragraph>
    <centered line="7">Sājīvasuttādivaṇṇanā niṭṭhitā.</centered>
    <centered line="8">Saññāvaggavaṇṇanā niṭṭhitā.</centered>
  </content>
</document>