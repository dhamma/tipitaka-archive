<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0304t.tik8.xml</normativeSource>
    <archivePath>roman/tika/suttapitaka (tika)/samyuttanikaya (tika)/salayatanavagga-tika/9. asankhatasamyuttam.xml</archivePath>
    <baseFileName>9. asankhatasamyuttam</baseFileName>
    <titlePath>9. Asaṅkhatasaṃyuttaṃ - Saḷāyatanavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">9. Asaṅkhatasaṃyuttaṃ</chapter>
    <title line="2">1. Paṭhamavaggo</title>
    <subhead line="3">1-11. Kāyagatāsatisuttādivaṇṇanā</subhead>
    <paragraph line="4" number="366-376"><bold>Asaṅkhata</bold>nti <pageBreak edition="Myanmar" number="2.0387" /><pageBreak edition="Vipassana Research Institut" number="2.0098" /> na saṅkhataṃ hetupaccayeti. Tenāha <bold>‘‘akata’’</bold>nti. <bold>Hitaṃ esantenā</bold>ti mettāyantena. <bold>Anukampamānenā</bold>ti karuṇāyantena. <bold>Upādāyā</bold>ti ādiyitvāti ayamatthotiāha <bold>‘‘cittena pariggahetvā’’</bold>ti. <bold>Aviparītadhammadesanā</bold>ti aviparītadhammassa desanā, paṭipattimpi sāvakā viya garuko bhagavā. <bold>Dāyajjaṃ</bold> attano adhiṭṭhitaṃ niyyāteti.</paragraph>
    <paragraph line="5">Bhikkhāsampattikālādīnaṃ sattannaṃ sappāyānaṃ sampattiyā labbhanakāle. Vipattikāle pana ettha vuttavipariyāyena attho veditabbo. <bold>Bhāriya</bold>nti dukkhabahulatāya dāruṇaṃ. <bold>Amhākaṃ santikā</bold> laddhabbā. <bold>Tumhākaṃ anusāsanī</bold>ti tumhākaṃ dātabbā anusāsanī.</paragraph>
    <centered line="6">Kāyagatāsatisuttādivaṇṇanā niṭṭhitā.</centered>
    <title line="7">2. Dutiyavaggo</title>
    <subhead line="8">23-33. Asaṅkhatasuttādivaṇṇanā</subhead>
    <paragraph line="9" number="377-409"> Tattha ca natthi ettha taṇhāsaṅkhātaṃ nataṃ, natthi etasmiṃ vā adhigate puggalabhāvoti <bold>anataṃ. Anāsava</bold>nti etthāpi eseva nayo. Saccadhammatāya <bold>saccaṃ</bold>. Vaṭṭadukkhato pārametīti <bold>pāraṃ. Saṇhaṭṭhenā</bold>ti sukhumaṭṭhena nipuṇaṃ. Tato eva <bold>duddasatāya. Ajajjaraṃ</bold> niccasabhāvattā. Natthi etassa nidassananti vā <bold>anidassanaṃ</bold>. Etasmiṃ adhigate natthi saṃsāre. Papañcanti vā <bold>nippapañcaṃ</bold>.</paragraph>
    <paragraph line="10">Etasmiṃ <pageBreak edition="Myanmar" number="2.0388" /><pageBreak edition="Vipassana Research Institut" number="2.0099" /> adhigate puggalassa maraṇaṃ natthīti vā <bold>amataṃ</bold>. Atappakaṭṭhena vā <bold>paṇītaṃ</bold>. Sukhahetutāya vā <bold>sivaṃ</bold>. Taṇhā khīyanti etthāti <bold>taṇhakkhayaṃ</bold>.</paragraph>
    <paragraph line="11">Aññassa tādisassa abhāvato vimhāpanīyatāya <bold>abhūtamevā</bold>ti. Kutoci paccayato anibbattameva hutvā <bold>bhūtaṃ</bold> vijjamānaṃ. Tenāha <bold>‘‘ajātaṃ hutvā atthī’’</bold>ti. Natthi ettha dukkhanti niddukkhaṃ, tassa bhāvo <bold>niddukkhattaṃ</bold>. Tasmā <bold>anītikaṃ</bold> ītirahitaṃ. Vānaṃ vuccati taṇhā, tadabhāvena <bold>nibbānaṃ</bold>. Byābajjhaṃ vuccati dukkhaṃ, tadabhāvena <bold>abyābajjhaṃ</bold>. Paramatthato saccato suddhibhāvena. Kāmā eva puthujjanehi allīyitabbato <bold>ālayā</bold>. Esa nayo sesesupi. <bold>Patiṭṭhaṭṭhenā</bold>ti patiṭṭhābhāvena vaṭṭadukkhato muccitukāmānaṃ dīpasadisaṃ oghehi anajjhottharaṇīyattā. <bold>Allīyitabbayuttaṭṭhenā</bold>ti allīyituṃ arahabhāvato. <bold>Tāyanaṭṭhenā</bold>ti saparatāyanaṭṭhena. <bold>Bhayasaraṇaṭṭhenā</bold>ti bhayassa hiṃsanaṭṭhena. <bold>Seṭṭhaṃ</bold> uttamaṃ. <bold>Gatī</bold>ti gandhabbaṭṭhānaṃ.</paragraph>
    <centered line="12">Asaṅkhatasuttādivaṇṇanā niṭṭhitā.</centered>
    <centered line="13">Asaṅkhatasaṃyuttavaṇṇanā niṭṭhitā.</centered>
  </content>
</document>