<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0304t.tik5.xml</normativeSource>
    <archivePath>roman/tika/suttapitaka (tika)/samyuttanikaya (tika)/salayatanavagga-tika/6. moggallanasamyuttam.xml</archivePath>
    <baseFileName>6. moggallanasamyuttam</baseFileName>
    <titlePath>6. Moggallānasaṃyuttaṃ - Saḷāyatanavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">6. Moggallānasaṃyuttaṃ</chapter>
    <subhead line="2">1-8. Paṭhamajjhānapañhasuttādivaṇṇanā</subhead>
    <paragraph line="3" number="332-339"> Kāmasahagatesu <pageBreak edition="M" number="2.0369" /><pageBreak edition="V" number="2.0082" /> saññāmanasikāresu upaṭṭhahantesu byāpādādisahagatāpi saññāmanasikārā yathāpaccayaṃ upaṭṭhahantiyevāti vuttaṃ <bold>‘‘kāmasahagatāti pañcanīvaraṇasahagatā’’</bold>ti. Nīvaraṇānañhettha nidassanamattametaṃ, yadidaṃ kāmaggahaṇaṃ. Pahīnāvasesā cettha nīvaraṇā veditabbā, tasmā pañcaggahaṇaṃ na kattabbaṃ. <bold>Tassā</bold>ti mahāmoggallānattherassa <bold>santato upaṭṭhahiṃsu</bold> aciṇṇavasitāya. Tenāha <bold>‘‘hānabhāgiyaṃ nāma ahosī’’</bold>ti. <bold>Ārammaṇa…pe… sahagatanti vuttaṃ</bold> itaresaṃ abhāvato.</paragraph>
    <centered line="4">Paṭhamajjhānapañhasuttādivaṇṇanā niṭṭhitā.</centered>
    <subhead line="5">9. Animittapañhasuttavaṇṇanā</subhead>
    <paragraph line="6" number="340"><bold>Vipassanāsamādhiṃyeva,</bold> na phalasamādhiṃ. <bold>Chejjakiccaṃ na nipphajjati</bold> avicchedavasena appavattanato. <bold>Nikantī</bold>ti vipassanaṃ assādentī pavattataṇhā. <bold>Sādhetuṃ nāsakkhi</bold> upakkiliṭṭhattā. <bold>Nimittānusārī</bold>ti niccasukhaattanimittānaṃ apūraṇato rāgadosamohanimittānipettha nimittāneva. <bold>Vuṭṭhāna…pe… samādhi</bold>nti etena yāva maggo nādhigato, tāva vuṭṭhānagāminivipassanamanuyuñjantopi yathārahaṃ animittaṃ appaṇihitaṃ suññataṃ cetosamādhiṃ anuyutto viharatīti vattabbataṃ arahatīti dasseti. <bold>Vipassanāsampayutta</bold>nti vipassanāsaṅkhātañāṇasampayuttaṃ. <bold>Cetosamādhi</bold>nti cittasīsena vipassanāsamādhimāha. <bold>Uparimaggaphalasamādhi</bold>nti paṭhamamaggasamādhissa pageva adhigatattā.</paragraph>
    <centered line="7">Animittapañhasuttavaṇṇanā niṭṭhitā.</centered>
    <subhead line="8">10-11. Sakkasuttādivaṇṇanā</subhead>
    <paragraph line="9" number="341-342"><bold>Aveccappasādenā</bold>ti <pageBreak edition="M" number="2.0370" /><pageBreak edition="V" number="2.0083" /> vatthuttayaṃ yāthāvato ñatvā uppannapasādena, maggenāgatapasādenāti attho. So pana kenaci asaṃhāriyo asampavedhīti āha <bold>‘‘acalappasādenā’’</bold>ti. <bold>Abhibhavanti</bold> attano puññānubhāvena.</paragraph>
    <centered line="10">Sakkasuttādivaṇṇanā niṭṭhitā.</centered>
    <centered line="11">Moggallānasaṃyuttavaṇṇanā niṭṭhitā.</centered>
  </content>
</document>