<?xml version="1.0"?>
<document>
<metadata>
<normativeSource>http://tipitaka.org/romn/cscd/s0303t.tik1.xml</normativeSource>
<archivePath>roman/tika/suttapitaka (tika)/samyuttanikaya (tika)/khandhavagga-tika/2. radhasamyuttam.xml</archivePath>
<titlePath>2. Rādhasaṃyuttaṃ - Khandhavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
</metadata>
<body>
<chapter line="1">2. Rādhasaṃyuttaṃ</chapter>
<title line="2">1. Paṭhamavaggo</title>
<subhead line="3">1. Mārasuttavaṇṇanā</subhead>
<paragraph line="4" number="160"> Mārasaddoyaṃ <pageBreak edition="V" number="2.0235" /><pageBreak edition="M" number="2.0262" /> bhāvasādhanoti dassento <bold>‘‘māro vā assāti maraṇaṃ vā bhaveyyā’’</bold>ti āha. <bold>Māretā</bold>ti maritabbo māraṃ maraṇaṃ etabboti āha <bold>‘‘māretabbo’’</bold>ti. <bold>Anupādānibbānatthā</bold>ti phalavimuttisaṅkhātā arahato arahantatā nāma yāvadeva anupādānibbānatthā. <bold>Nibbānabbhantare</bold>ti anupādānibbānādhigamassa abbhantare tato orameva idaṃ maggaṃ brahmacariyaṃ vussati, na tato paraṃ. <bold>Assā</bold>ti brahmacariyassa.</paragraph>
<centered line="5">Mārasuttavaṇṇanā niṭṭhitā.</centered>
<subhead line="6">2-10. Sattasuttādivaṇṇanā</subhead>
<paragraph line="7" number="161-169"><bold>Laggapucchā</bold>ti lagganassa bajjhanassa pucchā. Yadi rūpādīsu sattattā satto, khīṇāsavā kathaṃ sattāti? Sattabhūtapubbāti katvā. <bold>Kīḷāvigama</bold>nti kīḷāya apanayanaṃ oramaṇaṃ. Yantarajju viya bhavapabandhassa nayanato <bold>bhavarajjū</bold>ti taṇhā vuttā.</paragraph>
<centered line="8">Sattasuttādivaṇṇanā niṭṭhitā.</centered>
<centered line="9">Paṭhamavaggavaṇṇanā niṭṭhitā.</centered>
<title line="10">2. Dutiyavaggo</title>
<subhead line="11">1-12. Mārasuttādivaṇṇanā</subhead>
<paragraph line="12" number="170-181"><bold>Rūpādivinimuttaṃ</bold><pageBreak edition="V" number="2.0236" /><bold>maraṇaṃ nāma natthi</bold> rūpādīnaṃyeva vibhave maraṇasamaññāti. <bold>Maraṇadhammo</bold> vināsabhāvo.</paragraph>
<centered line="13">Mārasuttādivaṇṇanā niṭṭhitā.</centered>
<centered line="14">Dutiyavaggavaṇṇanā niṭṭhitā.</centered>
<title line="15">3-4. Āyācanavaggādi</title>
<subhead line="16">1-11. Mārādisuttaekādasakavaṇṇanā</subhead>
<paragraph line="17" number="182-205"><bold>Sukhumaṃ</bold><pageBreak edition="M" number="2.0263" /><bold>kāraṇaṃ upaṭṭhāti,</bold> tenesa thero paṭibhāneyyakānaṃ etadagge ṭhapito. <bold>Vimuttiparipācanīyadhammavaseneva,</bold> na paṭivedhāvahabhāvena.</paragraph>
<centered line="18">Mārādisuttaekādasakavaṇṇanā niṭṭhitā.</centered>
<centered line="19">Āyācanavaggādivaṇṇanā niṭṭhitā.</centered>
<centered line="20">Sāratthappakāsiniyā saṃyuttanikāya-aṭṭhakathāya</centered>
<centered line="21">Rādhasaṃyuttavaṇṇanāya līnatthappakāsanā samattā.</centered>
</body>
</document>