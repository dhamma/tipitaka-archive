<?xml version="1.0" encoding="utf-8"?>
<document>
  <metadata>
    <versions>
    </versions>
    <normativeSource>http://tipitaka.org/romn/cscd/s0303t.tik6.xml</normativeSource>
    <source>roman/tika/suttapitaka (tika)/samyuttanikaya (tika)/khandhavagga-tika/7. sariputtasamyuttam.xml</source>
    <script>roman</script>
    <directory>/tika/suttapitaka (tika)/samyuttanikaya (tika)/khandhavagga-tika</directory>
    <basename>7. sariputtasamyuttam</basename>
    <titlePath>7. Sāriputtasaṃyuttaṃ - Khandhavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
  </metadata>
<content>
    <chapter line="1">7. Sāriputtasaṃyuttaṃ</chapter>
    <subhead line="2">1-9. Vivekajasuttādivaṇṇanā</subhead>
    <paragraph line="3" number="332-340"><bold>Na</bold><pageBreak edition="Vipassana Research Institut" number="2.0248" /><bold>evaṃ hotī</bold>ti ettha ‘‘ahaṃ samāpajjāmī’’ti vā, ‘‘ahaṃ samāpanno’’ti vā mā hotu tadā tādisābhogābhāvato. ‘‘Ahaṃ vuṭṭhito’’ti pana kasmā na hotīti? Sabbathāpi na hotveva ahaṅkārassa sabbaso pahīnattā.</paragraph>
    <centered line="4">Vivekajasuttādivaṇṇanā niṭṭhitā.</centered>
    <subhead line="5">10. Sūcimukhīsuttavaṇṇanā</subhead>
    <paragraph line="6" number="341"><bold>Tasmiṃ vacane paṭikkhitte</bold>ti – ‘‘adhomukho bhuñjasī’’ti paribbājikāya vuttavacane – ‘‘na khvāhaṃ bhaginī’’ti paṭikkhitte. <bold>Vāda</bold>nti dosaṃ. <bold>Ubbhamukho</bold>ti uparimukho. Puratthimādikā <bold>catasso disā</bold>. Dakkhiṇapuratthimādikā <bold>catasso vidisā</bold>.</paragraph>
    <paragraph line="7">Ārāmaārāmavatthuādīsu bhūmiparikammabījābhisaṅkharaṇādipaṭisaṃyuttā vijjā <bold>vatthuvijjā,</bold> tassā pana micchājīvabhāvaṃ dassetuṃ <bold>‘‘tesa’’</bold>ntiādi vuttaṃ. <bold>Tesaṃ tesaṃ</bold> attano paccayadāyakānaṃ. <bold>Tattha tattha gamana</bold>nti tesaṃ sāsanaharaṇavasena taṃ taṃ gāmantaradesantaraṃ. <bold>Evamārocesī</bold>ti attukkaṃsanaparavambhanarahitaṃ kaṇṇasukhaṃ pemanīyaṃ hadayaṅgamaṃ therassa dhammakathaṃ <pageBreak edition="Myanmar" number="2.0275" /> sutvā pasannamānasā evaṃ ‘‘dhammikaṃ samaṇā sakyaputtiyā’’tiādinā sāsanassa guṇasaṃkittanavācaṃ kulānaṃ ārocesi.</paragraph>
    <centered line="8">Sūcimukhīsuttavaṇṇanā niṭṭhitā.</centered>
    <centered line="9">Sāriputtasaṃyuttavaṇṇanā niṭṭhitā.</centered>
  </content>
</document>