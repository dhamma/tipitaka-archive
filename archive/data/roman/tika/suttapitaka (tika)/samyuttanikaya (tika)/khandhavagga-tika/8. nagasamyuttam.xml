<?xml version="1.0"?>
<document>
<metadata>
<normativeSource>http://tipitaka.org/romn/cscd/s0303t.tik7.xml</normativeSource>
<archivePath>roman/tika/suttapitaka (tika)/samyuttanikaya (tika)/khandhavagga-tika/8. nagasamyuttam.xml</archivePath>
<title>8. Nāgasaṃyuttaṃ - Khandhavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">8. Nāgasaṃyuttaṃ</chapter>
<subhead line="2">1. Suddhikasuttavaṇṇanā</subhead>
<paragraph line="3" number="342"><bold>Aṇḍajā</bold>ti <pageBreak edition="V" number="2.0249" />aṇḍe jātā. <bold>Vatthikose</bold>ti vatthikosasaññite jarāyupuṭe <bold>jātā. Saṃsede</bold>ti saṃsinne kilinnaṭṭhāne uppannā. <bold>Upapatitvā viyā</bold>ti kutocipi avapatitvā viya nibbattā. <bold>Puggalāna</bold>nti tathā vinetabbapuggalānaṃ.</paragraph>
<centered line="4">Suddhikasuttavaṇṇanā niṭṭhitā.</centered>
<subhead line="5">2-50. Paṇītatarasuttādivaṇṇanā</subhead>
<paragraph line="6" number="343-391"><bold>Vissaṭṭhakāyā</bold>ti ‘‘ye cammena vā rudhirena vā aṭṭhinā vā atthikā, te sabbaṃ gaṇhantū’’ti tattha nirapekkhacittatāya adhiṭṭhitasīlatāya pariccattasarīrā. <bold>Duvidhakārino</bold>ti ‘‘kālena kusalaṃ, kālena akusala’’nti evaṃ kusalākusalakārino. Saha byayati pavattatīti sahabyo, sahacāro. Tassa bhāvo sahabyatā, taṃ <bold>sahabyataṃ</bold>. Adanīyato <bold>annaṃ</bold>. Khādanīyato <bold>khajjaṃ</bold>. Pātabbato <bold>pānaṃ</bold>. Nivasanīyato <bold>vatthaṃ</bold>. Nivasitabbaṃ <bold>nivāsanaṃ</bold>. Parivaritabbaṃ <bold>pāvuraṇaṃ</bold>. Yānti tenāti <bold>yānaṃ,</bold>upāhanādiyānāni. Ādisaddena vayhasivikādīnaṃ saṅgaho. Chattampi parissayātapadukkhaparirakkhaṇena maggagamanasādhananti katvā <bold>‘‘chattupāhana’’</bold>ntiādi vuttaṃ. Tena vuttaṃ <bold>‘‘yaṃ kiñci gamanapaccaya’’</bold>nti. <bold>Patthanaṃ katvā…pe… tattha nibbattanti</bold>campeyyanāgarājā viyāti daṭṭhabbaṃ.</paragraph>
<centered line="7">Paṇītatarasuttādivaṇṇanā niṭṭhitā.</centered>
<centered line="8">Nāgasaṃyuttavaṇṇanā niṭṭhitā.</centered>
</body>
</document>