<?xml version="1.0"?>
<document>
<metadata>
<normativeSource>http://tipitaka.org/romn/cscd/s0305t.tik10.xml</normativeSource>
<archivePath>roman/tika/suttapitaka (tika)/samyuttanikaya (tika)/mahavagga-tika/11. sotapattisamyuttam.xml</archivePath>
<title>11. Sotāpattisaṃyuttaṃ - Mahāvagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</title>
</metadata>
<body>
<chapter line="1">11. Sotāpattisaṃyuttaṃ</chapter>
<title line="2">1. Veḷudvāravaggo</title>
<subhead line="3">1. Cakkavattirājasuttavaṇṇanā</subhead>
<paragraph line="4" number="997"><bold>Anuggahagarahaṇesu</bold><pageBreak edition="M" number="2.0527" /><pageBreak edition="V" number="2.0228" /><bold>nipāto</bold>ti anuggaṇhanagarahatthajotako nipāto. Kimettha anuggaṇhāti, kiṃ vā garahatīti āha <bold>‘‘catunna’’</bold>ntiādi. Tattha <bold>anuggaṇhanto</bold>anucchavikaṃ katvā gaṇhanto. <bold>Garahanto</bold>nindanto. Issarasīlo issaro, tassa bhāvo <bold>issariyaṃ,</bold>pabhutā. Adhīnaṃ pati adhipati, tassa bhāvo <bold>ādhipaccaṃ,</bold>sāmibhāvoti āha – <bold>‘‘issariyādhipacca’’</bold>ntiādi. <bold>Anantakānī</bold>ti antarahitāni.</paragraph>
<paragraph line="5"><bold>Aveccappasādenā</bold>ti vatthuttayassa guṇe yāthāvato avecca pavisitvā pasādo. So pana kenaci calanarahitoti āha <bold>‘‘acalappasādenā’’</bold>ti. <bold>Maggenā</bold>ti ariyamaggena. <bold>Āgatappasādo</bold>tassa adhigamena laddhappasādo. <bold>Apubbaṃ acarima</bold>nti ekajjhaṃ. Ariyasāvakānañhi ariyamaggo uppajjantova tīsu vatthūsu aveccappasādaṃ āvahanto eva uppajjati. <bold>Tesa</bold>nti visayabhūtānaṃ tiṇṇaṃ vatthūnaṃ vasena tidhā vutto. <bold>Yasmā ca</bold>atthato <bold>eko, tasmāva ninnānākaraṇo hoti</bold>pavattaṭṭhānabhede satipi. <bold>Ariyasāvakassa hī</bold>tiādinā nayena tamatthaṃ vivarati. <bold>Pasādo</bold>okappanā. <bold>Pemaṃ</bold>bhatti. <bold>Gāravaṃ</bold>garukaraṇaṃ. <bold>Mahantaṃ</bold>uḷāraṃ. <bold>Etaṃ</bold>vibhāgena <bold>natthi</bold>sabbattha samānattā.</paragraph>
<paragraph line="6"><bold>Eva</bold>nti bhavantarepi akopanīyatāya. <bold>Sadisavasenā</bold>ti aññehi akhaṇḍādīhi sadisavasena. Tenāha <bold>‘‘mukhavaṭṭi yañhi chinne’’</bold>tiādi. Khaṇḍā etissā atthīti <bold>khaṇḍā</bold>. Esa nayo sesesupi. Pātimokkhe āgatānukkamena sīlassa ādimajjhavibhāgo veditabbo. <bold>Dvinnaṃ vā tiṇṇaṃ vā</bold>ti sīlakoṭṭhāsānaṃ. <bold>Ekantaraṃ bhinna</bold>nti abhinnena ekantaraṃ hutvā bhinnaṃ. <bold>Tesaṃ</bold>khaṇḍādīnaṃ. ‘‘Bhujissehī’’ti uttarapadalopena niddesoti āha <bold>‘‘bhujissabhāvakarehī’’</bold>ti. <bold>Idaṃ</bold><pageBreak edition="V" number="2.0229" /><bold>vītikkanta</bold>nti idampi sīlaṃ vītikkantaṃ. ‘‘Ayaṃ sīlassa vītikkamo’’ti <bold>evaṃ parāmasituṃ asakkuṇeyyehi</bold>.</paragraph>
<subhead line="7">2. Brahmacariyogadhasuttavaṇṇanā</subhead>
<paragraph line="8" number="998"><bold>Yesa</bold>nti <pageBreak edition="M" number="2.0528" />aniyamato saddhādīnamādhārabhūtapuggaladassanaṃ. <bold>Buddhe pasādo gahito</bold>. So hi itarehi paṭhamaṃ gahetabboti. <bold>Ariyakantāni sīlāni gahitāni</bold>sotāpannassa sīlānaṃ adhippetattā. <bold>Saṅghe pasādo gahito</bold>dhammappasādassa anantaraṃ vuccamānattā. <bold>Dhamme pasādo gahito</bold>aveccappasādabhāvato. Sotaṃ ariyamaggaṃ ādito patti sotāpatti, tassā aṅgāni <bold>sotāpattiyaṅgāni. Paccentī</bold>ti pajāyanti adhigacchanti. Tenāha <bold>‘‘pāpuṇantī’’</bold>ti. <bold>Brahmacariya</bold>nti maggabrahmacariyaṃ. <bold>Katarapasādo</bold>vattamānoti adhippāyo. <bold>Maggappasādo</bold>ti maggasampayutto pasādo. <bold>Āgatamaggassā</bold>ti adhigatamaggassa. <bold>Missakappasādo eso</bold>ti tasmā ubhopi therā paṇḍitā bahussutā.</paragraph>
<subhead line="9">3. Dīghāvuupāsakasuttavaṇṇanā</subhead>
<paragraph line="10" number="999">Yadaggena tasmiṃ upāsake yathāvuttāni sotāpattiyaṅgāni saṃvijjanti, tadaggena so tesu vattissatīti āha <bold>‘‘catūsu sotāpattiyaṅgesu sandissasī’’</bold>ti. Vijjaṃ bhajantīti <bold>vijjābhāgiyā,</bold>tesu koṭṭhāsesu pariyāpannāti vuttaṃ <bold>‘‘vijjābhāgiyeti vijjākoṭṭhāsike’’</bold>ti.</paragraph>
<subhead line="11">4-5. Paṭhamasāriputtasuttādivaṇṇanā</subhead>
<paragraph line="12" number="1000-1001">‘‘Sotāpattī’’ti paṭhamamaggo adhippeto, tassa adhigamūpāyo <bold>sotāpattiyaṅgaṃ</bold>. Tenāha <bold>‘‘sotāpattiyā pubbabhāgapaṭilābhaṅga’’</bold>nti. <bold>Sotāpattiatthāyā</bold>ti sotāpattimaggatthāya. <bold>Aṅga</bold>nti kāraṇaṃ. <bold>Itare</bold>ratanattayappasādādayo. Pubbabhāgiyāya <bold>sotāpattiyā aṅgaṃ</bold>kāraṇanti.</paragraph>
<subhead line="13">6. Thapatisuttavaṇṇanā</subhead>
<paragraph line="14" number="1002">(Vitānaṃ kāyānaṃ kālanakāya, kāraṇassa upagatānaṃ sātapariyā sijjhati. Tattha <pageBreak edition="V" number="2.0230" />kāyaparipajjhāyamukhena tantiṃ ṭhapesi bhagavā. Na hi passatha namatthehi karaṇe niratthako piti vattati. <bold>‘‘Niyatattā’’</bold>ti vuttaṃ. Tameva niyamaṃ <bold>‘‘majjhimapadeseyevā’’</bold>ti avadhāraṇena vibhāveti <pageBreak edition="M" number="2.0529" />. Mahāmaṇḍalacārikaṃ carantopi majjhimapadesassa antanteneva carati. Tattha ca vineyyajanassa samosaraṇatā mattapanavācamahatthasupananti.) [Etthantare pāṭho asuddho dussodhanīyo ca, suddhapāṭho gavesitabbo.] Aruṇuṭṭhāpanampi tattheva hoti. Paccantapadese pana dūre vineyyajanā honti, tattha gantvā maggaphalesu patiṭṭhāpetvā tato paccāgantvā majjhimapadese eva vāsaṃ upagacchati, tattha manussehi katānaṃ kārānaṃ mahapphalabhāvaniyamanatthanti daṭṭhabbaṃ. ‘‘Āsanne no bhagavā’’ti idaṃ nidassanamattanti dassento <bold>‘‘na kevala’’</bold>nti ādimāha.</paragraph>
<paragraph line="15"><bold>Sakiñcanasapalibodhanaṭṭhenā</bold>ti ettha kiñcanaṃ palibodho asamāpitakiccatā, tadubhayassa atthibhāvenāti attho. <bold>Mahāvāse</bold>ti mahāgehe.</paragraph>
<paragraph line="16"><bold>Dvepi janā</bold>ti isidattapurāṇā. <bold>Sitaṃ</bold>nāma mandahasitaṃ. <bold>Hasitaṃ</bold>nāma vissaṭṭhahasitaṃ. <bold>Muttacāgo</bold>tiādīsu yaṃ vattabbaṃ, taṃ <bold>visuddhimaggaṭīkāyaṃ</bold>(visuddhi. mahāṭī. 1.160) vuttanayena veditabbaṃ. <bold>Saṃvibhāge</bold>ti parassa dānavasena saṃvibhajane. <bold>Akatavibhāga</bold>nti deyyadhammavasena na katavibhāgaṃ. Puggalavasena pana ‘‘sīlavantehī’’ti vuttattā katavibhāgameva mahapphalatākaraṇena. Tenāha <bold>‘‘sabbaṃ dātabbameva hutvā ṭhita’’</bold>nti.</paragraph>
<paragraph line="17">(Etthantare pāṭho asuddho dussodhanīyo ca, suddhapāṭho gavesitabbo.)</paragraph>
<subhead line="18">7. Veḷudvāreyyasuttavaṇṇanā</subhead>
<paragraph line="19" number="1003"><bold>Paveṇiāgatassā</bold>ti anekapurisayugavasena paramparāgatassa. <bold>Attani upanetabba</bold>nti attani netvā parasmiṃ upanetabbaṃ. Tenāha <bold>‘‘yo kho myāyaṃ dhammo appiyo amanāpo, parassapeso dhammo appiyo amanāpo’’</bold>tiādi. <bold>Amantabhāsenā</bold>ti samphassa samphappalāpassa amantāya mantārahitabhāsanena.</paragraph>
<subhead line="20">8-9. Paṭhamagiñjakāvasathasuttādivaṇṇanā</subhead>
<paragraph line="21" number="1004-5"><bold>Dve gāmā</bold>dvinnaṃ ñātīnaṃ gāmāti katvā. <bold>Ñātike</bold>ti evaṃladdhanāme ekasmiṃ <pageBreak edition="V" number="2.0231" />gāmake. <bold>Giñjakāvasathe</bold>ti giñjakā vuccanti iṭṭhakā, giñjakāhi eva kato āvasatho, tasmiṃ. So kira āvāso yathā <pageBreak edition="M" number="2.0530" />sudhāhi parikammena payojanaṃ natthi, evaṃ iṭṭhakāhi eva cinitvā kato. Tena vuttaṃ <bold>‘‘iṭṭhakāmaye āvasathe’’</bold>ti. Tulāthambhadvārabandhakavāṭaphalakāni pana dārumayā eva. Oraṃ vuccati kāmadhātu, paccayabhāvena taṃ oraṃ bhajantīti <bold>orambhāgiyāni,</bold>orambhāgassa vā hitāni <bold>orambhāgiyāni</bold>. Tenāha <bold>‘‘heṭṭhābhāgiyāna’’</bold>ntiādi. <bold>Tīhi maggehī</bold>ti heṭṭhimehi tīhi maggehi. Tehi pahātabbatāya hi tesaṃ saññojanānaṃ orambhāgiyatā, oraṃ bhañjiyāni vā <bold>orambhāgiyāni</bold>vuttāni niruttinayena. Idāni byatirekamukhena nesaṃ orambhāgiyabhāvaṃ vibhāvetuṃ <bold>‘‘tatthā’’</bold>tiādi vuttaṃ. Vikkhambhitāni samatthatāvighātena puthujjanānaṃ, samucchinnāni sabbaso abhāvena ariyānaṃ rūpārūpabhavūpapattiyā vibandhanāya na hontīti vuttaṃ <bold>‘‘avikkhambhitāni maggena vā asamucchinnānī’’</bold>ti. <bold>Nibbattivasenā</bold>ti paṭisandhiggahaṇavasena gantuṃ na denti. Mahaggatabhavagāmikammāyūhanassa vibandhanato <bold>sakkāyadiṭṭhiādīni tīṇi</bold>saññojanāni kāmacchandabyāpādā viya mahaggatabhavūpapattiyā visesapaccayattā <bold>tattha</bold>mahaggatabhave <bold>nibbattampi</bold>tannibbattihetukammaparikkhaye kāmabhavūpapattipaccayatāya mahaggatabhavato <bold>ānetvā idheva</bold>kāmabhave eva <bold>nibbattāpenti</bold>. Tasmā <bold>sabbānipi</bold>pañcapi saṃyojanāni <bold>orambhāgiyāneva. Paṭisandhivasena anāgamanasabhāvo</bold>ti paṭisandhiggahaṇavasena tasmā lokā idha na āgamanasabhāvo. Buddhadassana-theradassana-dhammassavanānaṃ pana atthāya assa āgamanaṃ anivāritaṃ.</paragraph>
<paragraph line="22">Kadāci uppattiyā viraḷākāratā, pariyuṭṭhānamandatāya abahalatāti <bold>dvedhāpi tanubhāvo. Abhiṇha</bold>nti bahuso. <bold>Bahalabahalā</bold>ti tibbatibbā. Yattha uppajjanti, taṃ santānaṃ maddantā pharantā sādhentā andhakāraṃ karontā uppajjanti, dvīhi pana maggehi pahīnattā tanukatanukā mandamandā uppajjanti. <bold>Puttadhītaro hontī</bold>ti idaṃ akāraṇaṃ. Tathā hi aṅgapaccaṅgaparāmasanamattenapi te honti. <bold>Ida</bold>nti ‘‘rāgadosamohānaṃ tanuttā’’ti idaṃ vacanaṃ. <bold>Bhavatanukavasenā</bold>ti appakabhavavasena. <bold>Ta</bold>nti mahāsīvattherassa vacanaṃ paṭikkhittanti sambandho. Ye bhavā ariyānaṃ labbhanti, te paripuṇṇalakkhaṇabhavā eva. Ye na labbhanti, tattha kīdisaṃ taṃ bhavatanukaṃ. Tasmā ubhayathāpi bhavatanukassa asambhavo evāti dassetuṃ <bold>‘‘sotāpannassā’’</bold>tiādi vuttaṃ. <bold>Aṭṭhame bhave bhavatanukaṃ natthi</bold>aṭṭhamasseva bhavassa sabbasseva abhāvato. Sesesupi eseva nayo.</paragraph>
<paragraph line="23"><bold>Kāmāvacaralokaṃ</bold><pageBreak edition="M" number="2.0531" /><bold>sandhāya vuttaṃ</bold>itarassa lokassa vasena tathā vattuṃ asakkuṇeyyattā. Yo hi <pageBreak edition="V" number="2.0232" />sakadāgāmī devamanussalokesu vomissakavasena nibbattati, sopi kāmabhavavaseneva paricchinditabbo. Bhagavatā ca kāmaloke ṭhatvā – ‘‘sakideva imaṃ lokaṃ āgantvā’’ti vuttaṃ. <bold>Imaṃ lokaṃ āgantvā</bold>ti ca iminā pañcasu sakadāgāmīsu cattāro vajjetvā ekova gahito. Ekacco hi idha sakadāgāmiphalaṃ patvā idheva parinibbāyati, ekacco idha patvā devaloke parinibbāyati, ekacco devaloke patvā tattheva parinibbāyati, ekacco devaloke patvā idhūpapajjitvā parinibbāyati, ime cattāro idha na labbhanti. Yo pana idha patvā devaloke yāvatāyukaṃ vasitvā puna idhūpapajjitvā parinibbāyati, ayamidha adhippeto. Aṭṭhakathāyaṃ pana ‘‘imaṃ lokanti kāmabhavo adhippeto’’ti imamatthaṃ vibhāvetuṃ <bold>‘‘sace hī’’</bold>tiādinā aññaṃyeva catukkaṃ dassitaṃ.</paragraph>
<paragraph line="24"><bold>Catūsu…pe… sabhāvoti attho</bold>apāyagamanīyānaṃ pāpadhammānaṃ sabbaso pahīnattā. <bold>Dhammaniyāmenā</bold>ti maggadhammaniyāmena <bold>niyato</bold>uparimaggādhigamassa avassaṃbhāvibhāvato. Tenāha ‘‘sambodhiparāyaṇo’’ti. <bold>Tesaṃ tesaṃ ñāṇagati</bold>nti tesaṃ tesaṃ sattānaṃ ‘‘asuko sotāpanno, asuko sakadāgāmī’’tiādinā taṃtaṃñāṇādhigamanaṃ ñāṇūpapattiṃ. <bold>Ñāṇābhisamparāya</bold>nti tato parampi – ‘‘niyato sambodhiparāyaṇo sakideva imaṃ lokaṃ āgantvā dukkhassantaṃ karissatī’’tiādinā ñāṇasahitaṃ upapattipaccayabhavaṃ. <bold>Olokentassa</bold>ñāṇacakkhunā apekkhantassa. Kevalaṃ <bold>kāyakilamathova,</bold>na tena kāci paresaṃ atthasiddhīti adhippāyo. <bold>Cittavihesā</bold>cittakhedo, sā kilesūpasaṃhitattā <bold>buddhānaṃ natthi</bold>.</paragraph>
<paragraph line="25">Ādissati ālokīyati attā etenāti ādāsaṃ, dhammabhūtaṃ ādāsaṃ <bold>dhammādāsaṃ,</bold>ariyamaggañāṇassetaṃ adhivacanaṃ. Tena hi ariyasāvako catūsu ariyasaccesu viddhastasammohattā attānaṃ yāthāvato ñatvā yāthāvato byākareyya, tappakāsanato pana dhammapariyāyassa suttassa dhammādāsatā veditabbāti. <bold>Yena dhammādāsenā</bold>ti idha pana maggadhammameva vadati. Sesaṃ uttānatthattā suviññeyyamevāti.</paragraph>
<centered line="26">Veḷudvāravaggavaṇṇanā niṭṭhitā.</centered>
<title line="27">2. Rājakārāmavaggo</title>
<subhead line="28">1. Sahassabhikkhunisaṅghasuttavaṇṇanā</subhead>
<paragraph line="29" number="1007">Dhammikattā <pageBreak edition="V" number="2.0233" /><pageBreak edition="M" number="2.0532" />desavāsīhi anukampito rājāti rājako, tassa ārāmo <bold>rājakārāmo,</bold>tasmiṃ. <bold>Bhūmisīsaṃ</bold>seṭṭhappadeso, yattha vasanto lābhaggayasaggappatto hotīti tesaṃ adhippāyo.</paragraph>
<paragraph line="30"><bold>Vārāpehī</bold>ti paṭisedhehi. <bold>Yujjhāpetu</bold>nti kalahaṃ kārāpetuṃ. <bold>Puna āgacchantā</bold>ti aparasmiṃ saṃvacchare āgacchantā. <bold>Ubbaṭṭetvā</bold>ti mahatī vīciyo ubbaṭṭetvā. Yathā tassa sakalameva raṭṭhaṃ ekodakībhūtaṃ hoti, evaṃ katvā samuddameva jātaṃ. Tena vuttaṃ <bold>‘‘samuddameva akaṃsū’’</bold>ti.</paragraph>
<paragraph line="31"><bold>Isīnamantaraṃ katvā</bold>ti isīnaṃ kāraṇaṃ katvā, isīnaṃ hetūti attho, isīnaṃ vā antarabhedaṃ katvā. Tathā loke kolāhalassa patthaṭataṃ vibhāvento bhagavā <bold>‘‘me suta’’</bold>nti āha paccakkhato jānampi. <bold>Ucchinno</bold>ti kulacchedena ucchinno. Na kevalaṃ sayameva, atha kho <bold>saha raṭṭhehi. Vibhava</bold>nti vināsaṃ upagato.</paragraph>
<paragraph line="32"><bold>Taṃ sandhāyetaṃ vutta</bold>nti taṃ yathāvuttaṃ pasenadinā kosalarājena kāritaṃ vihāraṃ sandhāya etaṃ ‘‘rājakārāme’’ti vuttaṃ.</paragraph>
<subhead line="33">2-3. Brāhmaṇasuttādivaṇṇanā</subhead>
<paragraph line="34" number="1008-9"><bold>Udayagāmini</bold>nti ārambhato paṭṭhāya sampattiāvahaṃ.</paragraph>
<subhead line="35">4. Duggatibhayasuttavaṇṇanā</subhead>
<paragraph line="36" number="1010">Duṭṭhā gati nipphatti duggati, duggatabhāvo dāliddiyaṃ, tadeva bhayaṃ, taṃ sabbaṃ anavasesaṃ vā <bold>duggatibhayaṃ</bold>daliddabhayaṃ. Sammadeva atikkantoti <bold>samatikkanto</bold>.</paragraph>
<subhead line="37">6. Paṭhamamittāmaccasuttavaṇṇanā</subhead>
<paragraph line="38" number="1012"><bold>Vohāramittā</bold>ti <pageBreak edition="V" number="2.0234" />taṃtaṃdānaggahaṇavasena vohārakā mittā. <bold>Āmantanapaṭimantanairiyāpathādīsupī</bold>ti ālāpasallāpagamananisajjādiatthasaṃvidhānādīsu <pageBreak edition="M" number="2.0533" />. <bold>Ekato pavattakiccā</bold>ti saha pavattakattabbā. Amā saha bhavantīti <bold>amaccā</bold>. ‘‘Amhākaṃ ime’’ti ñāyantīti <bold>ñātī,</bold>āvāhavivāhasambaddhā. Tenāha <bold>‘‘sassusasurapakkhikā’’</bold>ti. Yonisambandhā vā <bold>sālohitā</bold>. Tenāha <bold>‘‘bhātibhaginimātulādayo’’</bold>ti.</paragraph>
<subhead line="39">7. Dutiyamittāmaccasuttavaṇṇanā</subhead>
<paragraph line="40" number="1013">Kismiñci kassaci ca tathā tathā uppannassa pasādassa aññathābhāvo <bold>pasādaññathattaṃ</bold>. Bhūtasaṅghātassa ghanaādikassa aññathābhāvo <bold>bhāvaññathattaṃ</bold>. Nirayādigatiantaraupapatti <bold>gatiaññathattaṃ</bold>. Sabhāvadhammānaṃ kakkhaḷaphusanādilakkhaṇassa aññathābhāvo <bold>lakkhaṇaññathattaṃ</bold>. ‘‘Ṭhitassa aññathattaṃ paññāyatī’’ti evaṃ vuttaṃ aññathattaṃ <bold>vipariṇāmaññathattaṃ</bold>. Lakkhaṇaññathattaṃ na labbhati. Tenāha <bold>‘‘lakkhaṇaṃ pana na vigacchatī’’</bold>ti, sesaṃ labbhatīti. <bold>Pathavīdhātuyā</bold>ti sasambhārapathavīdhātuyā. <bold>Āpodhātuyā</bold>ti etthāpi eseva nayo. <bold>Purimabhāvo</bold>ti ghanakaṭhinabhāvo. <bold>Bhāvaññathattaṃ</bold>rasaññathattasabhāvo. <bold>Gatiaññathattaṃ</bold>uggatūpapatti. Tenāha <bold>‘‘tañhi ariyasāvakassa natthī’’</bold>ti. <bold>Pasādaññathattampi natthiyeva</bold>ariyasāvakassa.</paragraph>
<centered line="41">Rājakārāmavaggavaṇṇanā niṭṭhitā.</centered>
<title line="42">3. Saraṇānivaggo</title>
<subhead line="43">1-2. Paṭhamamahānāmasuttādivaṇṇanā</subhead>
<paragraph line="44" number="1017-18"><bold>Samiddha</bold>nti sampuṇṇaṃ. <bold>Supupphita</bold>nti upasobhitatāya supupphitasadisattā. Byūhā nāma yehi eva pavisanti, tehi eva nikkhamanti. Tenāha <bold>‘‘byūhā vuccanti avinibbiddharacchāyo’’</bold>ti. <bold>Uddhatacārinā</bold>ti yaṭṭhantarā.</paragraph>
<subhead line="45">3. Godhasakkasuttavaṇṇanā</subhead>
<paragraph line="46" number="1019"><bold>Tīhī</bold>ti <pageBreak edition="V" number="2.0235" />ratanattaye uppannehi tīhi pasādadhammehi. <bold>Catūhī</bold>ti tehi eva saddhiṃ sīlena. <bold>Kocidevā</bold>tiādi parikappavasena vuttaṃ bhagavati <pageBreak edition="M" number="2.0534" />attano saddhāya uḷāratamabhāvadassanatthaṃ. Tenāha <bold>‘‘bhagavato sabbaññutāyā’’</bold>tiādi. <bold>Dhammo samuppādo</bold>ti vivādadhammauppattihetu. Tadeva hi sandhāyāha <bold>‘‘kiñcideva kāraṇa’’</bold>nti. <bold>Kāraṇa</bold>nti nānākāraṇaṃ. <bold>Kalyāṇakusalavimutta</bold>nti akalyāṇaṃ akusalaṃ, tadidaṃ yathāvuttaappasādanena apanītaatthadassanatthaṃ. <bold>Assā</bold>ti mahānāmasakkassa. <bold>Anavajjanadoso eso</bold>ti catūsu dhammesu ekenapi samannāgato sotāpanno hotīti anujānitvā catūhipi samannāgatena ācikkhitabbanti yāthāvato anavajjanadosoti attho.</paragraph>
<subhead line="47">4. Paṭhamasaraṇānisakkasuttavaṇṇanā</subhead>
<paragraph line="48" number="1020"><bold>Pamāṇenā</bold>ti ekena pamāṇena, na sabbaso. <bold>Olokanaṃ khamantī</bold>ti dassanamaggena catusaccadhammā paccattaṃ passitabbā paṭivijjhitabbā. Paṭhamamaggakkhaṇe hi catusaccadhammā ekadesatova diṭṭhā nāma honti. <bold>‘‘Parimuccatī’’ti pana vattuṃ vaṭṭati</bold>paṭivijjhanakiriyāya vattamānattā. <bold>Agantvā</bold>apāyesu anuppattirahattā. Tenāha <bold>‘‘na gacchatī’’</bold>ti, na uppajjatīti attho. <bold>Mahāsārarukkhe dassento āha</bold>– ‘‘yo koci viññujātiko mama ce gocaraṃ gacchati, ekassa āgamanaṃ avañjhaṃ amogha’’nti dassetuṃ.</paragraph>
<subhead line="49">5. Dutiyasaraṇānisakkasuttavaṇṇanā</subhead>
<paragraph line="50" number="1021"><bold>Dukkhettaṃ</bold>nirojakaṃ, tāya eva dukkhettatāya visamaṃ hotīti āha <bold>‘‘visamakhetta’’</bold>nti. <bold>Loṇūpahata</bold>nti jātasabhāvena loṇena ūsarena upahataṃ. <bold>Khaṇḍānī</bold>ti khaṇḍitāni. <bold>Temetvā</bold>ti temitattā. <bold>Vātātapahatānī</bold>ti cirakālaṃ vātena ceva ātapena ca upahatāni ābādhitāni.</paragraph>
<subhead line="51">6. Paṭhamaanāthapiṇḍikasuttavaṇṇanā</subhead>
<paragraph line="52" number="1022"><bold>Ṭhāna</bold>nti ṭhānaso. Tenāha <bold>‘‘khaṇenā’’</bold>ti. Niyyānikanti pavattaṃ ñāṇapaṭirūpakaṃ <pageBreak edition="V" number="2.0236" />pakatipurisantarajānanādimicchāñāṇaṃ. Taṃ pana aniyyānikaṃ ‘‘niyyānika’’nti paccavekkhaṇavasena pavatteyyāti āha <bold>‘‘micchāpaccavekkhaṇenā’’</bold>ti. Guṇaviyuttassa attano sakattani avaṭṭhānasaṅkhātā vimutti <bold>micchāvimutti</bold>.</paragraph>
<subhead line="53">7. Dutiyaanāthapiṇḍikasuttavaṇṇanā</subhead>
<paragraph line="54" number="1023">Yathākammaṃ <pageBreak edition="M" number="2.0535" />samparetabbato samparāyo, peccabhavo, samparāyahetukaṃ <bold>samparāyikaṃ,</bold>maraṇabhayaṃ.</paragraph>
<centered line="55">Saraṇānivaggavaṇṇanā niṭṭhitā.</centered>
<title line="56">4. Puññābhisandavaggo</title>
<subhead line="57">1. Paṭhamapuññābhisandasuttavaṇṇanā</subhead>
<paragraph line="58" number="1027">Avicchedena niccappavattiyamānāni puññāni abhisandanaṭṭhena <bold>‘‘puññābhisandā’’</bold>ti vuttā, tena puññanadiyoti attho vutto. Sukhassa āharaṇato ānayanato <bold>sukhassāhāro</bold>.</paragraph>
<subhead line="59">4. Paṭhamadevapadasuttavaṇṇanā</subhead>
<paragraph line="60" number="1030"><bold>Devāna</bold>nti visuddhidevānaṃ. <bold>Devapadānī</bold>ti tesaṃ padāni devapadāni, devoti vā sammāsambuddho. <bold>Devassa ñāṇena akkantapadānī</bold>ti paṭivedhañāṇena ceva desanāñāṇena ca akkantapadāni. <bold>Devā nāma</bold>jātidevā. Tesampi devaṭṭhena devoti devadevo, sambuddho.</paragraph>
<subhead line="61">8. Vassasuttavaṇṇanā</subhead>
<paragraph line="62" number="1034"><bold>Pāraṃ vuccati nibbānaṃ</bold>saṃsāramahoghassa paratīrabhāvato. Tenāha – ‘‘tiṇṇo pāraṅgato, thale tiṭṭhati brāhmaṇo (saṃ. ni. 4.238; itivu. 69; pu. pa. 188), ye <pageBreak edition="V" number="2.0237" />janā pāragāmino’’ti (dha. pa. 85) ca. Atha vā pāti rakkhatīti <bold>pāraṃ,</bold>nibbānaṃ. Yo paṭivijjhati, taṃ vaṭṭadukkhato pāti rakkhati, accantahitena ca vimuttisukhena ca rameti, tasmā <bold>pāra</bold>nti vuccati. <bold>Gacchamānā evā</bold>ti pāraṃ nibbānaṃ gacchamānā eva. Te dhammā <bold>āsavānaṃ khayāya saṃvattanti</bold>sacchikiriyāpahānapaṭivedhānaṃ samakālattā.</paragraph>
<subhead line="63">10. Nandiyasakkasuttavaṇṇanā</subhead>
<paragraph line="64" number="1036"><bold>Pavivekatthāyā</bold>ti <pageBreak edition="M" number="2.0536" />pavivekasukhatthāya. <bold>Paṭisallānatthāyā</bold>ti bahiddhā nānārammaṇato cittaṃ paṭinivattetvā kammaṭṭhāne sammadeva līnatthāya.</paragraph>
<centered line="65">Puññābhisandavaggavaṇṇanā niṭṭhitā.</centered>
<title line="66">5. Sagāthakapuññābhisandavaggo</title>
<subhead line="67">1. Paṭhamaabhisandasuttavaṇṇanā</subhead>
<paragraph line="68" number="1037"><bold>Saṅkhyā atthi</bold>heṭṭhā mahāpathaviyā, upari ākāsena, parito cakkavāḷapabbatena, majjhe tattha tattha ṭhitehi dīpapabbatapariyantehi paricchinnattā. Jānantena yojanato saṅkhātuṃ sakkāti adhippāyo. Mahāsarīramaccha-kumbhīla-yakkha-rakkhasa-mahānāgadānavādīnaṃ saviññāṇakānaṃ, baḷavāmukhapātālādīnaṃ aviññāṇakānaṃ bheravārammaṇānaṃ vasena <bold>bahubheravaṃ</bold>.</paragraph>
<subhead line="69">2. Dutiyaabhisandasuttavaṇṇanā</subhead>
<paragraph line="70" number="1038"><bold>Sambhede</bold>ti sambhedaṃ samodhānaṃ gataṭṭhāne. <bold>Yatthimā mahānadiyo saṃsandanti samentī</bold>ti parikappavacanametaṃ. Tādisāsu hi mahānadīsu kāci puratthimasamuddaṃ paviṭṭhā, kāci pacchimaṃ.</paragraph>
<subhead line="71">3. Tatiyaabhisandasuttavaṇṇanā</subhead>
<paragraph line="72" number="1039">‘‘Kusale <pageBreak edition="V" number="2.0238" />patiṭṭhito’’ti ettha yaṃ accantikaṃ kusale patiṭṭhānaṃ. Taṃ dassento <bold>‘‘maggakusale patiṭṭhito’’</bold>ti āha, heṭṭhimamaggakusaleti adhippāyo. Tenāha <bold>‘‘bhāveti magga’’</bold>nti. Ariyaphalaṃyeva <bold>dhammasāro</bold>. Kilesā khīyanti etthāti kilesakkhayo, nibbānaṃ, tasmiṃ <bold>kilesakkhaye rato</bold>.</paragraph>
<subhead line="73">4. Paṭhamamahaddhanasuttavaṇṇanā</subhead>
<paragraph line="74" number="1040">Ariyānaṃ <pageBreak edition="M" number="2.0537" />buddhānaṃ dhanantipi ariyadhanaṃ, nibbānanti keci. Anayatopi visuddhaṭṭhena ariyañca taṃ dhanañca dhanāyitaṭṭhenāti ariyadhanaṃ, tena <bold>ariyadhanena. Teneva bhogenā</bold>ti ariyadhanabhogena.</paragraph>
<centered line="75">Sagāthakapuññābhisandavaggavaṇṇanā niṭṭhitā.</centered>
<title line="76">6. Sappaññavaggo</title>
<subhead line="77">2. Vassaṃvutthasuttavaṇṇanā</subhead>
<paragraph line="78" number="1048"><bold>Samodhānetvā</bold>ti yehi indriyādīhi bhāviyamānehi sotāpattimaggo anuppatto, tāneva. Dhammasamānatāya cetaṃ vuttaṃ. Aññāneva hi atthato taṃ taṃ maggaṃ sādhakāni indriyādīni. <bold>Tanti paveṇī kathitā</bold>ti yaṃ kañci vineyyapuggalaṃ anapekkhitvā kevalaṃ tantivasena ṭhiti kathitā.</paragraph>
<subhead line="79">3. Dhammadinnasuttavaṇṇanā</subhead>
<paragraph line="80" number="1049"><bold>Sattasu janesū</bold>ti sattasu kittiyamānesu upāsakajanesu. <bold>Gambhīrā</bold>tiādīsu <bold>dhammagambhīrā</bold>ti pāḷigatiyā gambhīrā, tathā ca <bold>sallasuttaṃ</bold>heṭṭhā pakāsitameva. <bold>‘‘Cetanāhaṃ, bhikkhave, kammaṃ vadāmī’’</bold>tiādinā (a. ni. 6.63; kathā. 539) āgataṃ <bold>cetanāsuttaṃ</bold><pageBreak edition="V" number="2.0239" />. Tattha ‘‘cetanāsahajātaṃ nānākkhaṇika’’ntiādinā paṭṭhāne āgatanayena, suttesu (a. ni. 3.101) ca ‘‘diṭṭhadhammavedanīya’’ntiādinā āgatanayena gambhīrabhāvo veditabbo, nibbānassa ceva ariyamaggassa ca pakāsanato <bold>asaṅkhatasaṃyuttassa</bold>lokuttaratthadīpakatā. ‘‘Atītaṃpāhaṃ rūpena khajjiṃ, etarahi khajjāmī’’tiādinā pañcannaṃ khandhānaṃ khādakabhāvassa, puggalassa khāditabbatāya vibhāvanena <bold>khajjanīyapariyāye</bold>(saṃ. ni. 3.79) visesato nissattanijjīvatā dīpitāti vuttaṃ <bold>‘‘sattasuññatādīpakā khajjanikasuttantādayo’’</bold>ti. <bold>Upasampajja viharissāmā</bold>ti ye tesu suttesu vuttapaṭipadaṃ sammadeva paripūrenti, te tesu upasampajja viharanti nāma <pageBreak edition="M" number="2.0538" />. <bold>Etthā</bold>ti ‘‘na kho neta’’nti ettha na-kāro ‘‘aññamañña’’nti ettha ma-kāro viya byañjanasandhimattameva, nāssa koci attho.</paragraph>
<subhead line="81">4. Gilānasuttavaṇṇanā</subhead>
<paragraph line="82" number="1050"><bold>Na kho paneta</bold>nti na kho etaṃ, noti ca amhehīti atthoti āha <bold>‘‘na kho amhehī’’</bold>tiādi. Assasantīti <bold>assāsanīyā</bold>ti āha <bold>‘‘assāsakarehī’’</bold>ti. Marissatīti <bold>māriso,</bold>ekantabhāvimaraṇo, so pana maraṇādhīnavuttikoti vuttaṃ <bold>‘‘maraṇapaṭibaddho’’</bold>ti. <bold>Adhimuccehī</bold>ti adhimuttiṃ uppādehi. Taṃ pana tathā cittassa paṇidhānaṃ ṭhapananti āha <bold>‘‘ṭhapehī’’</bold>ti. <bold>Āgamanīyaguṇesū</bold>ti pubbabhāgaguṇesu. <bold>Pamāṇaṃ nāma natthi</bold>anantāparimāṇattā. <bold>Nānākaraṇaṃ natthi</bold>vimuttiyā ninnānattā.</paragraph>
<subhead line="83">9. Paññāpaṭilābhasuttavaṇṇanā</subhead>
<paragraph line="84" number="1055"><bold>Paññāpaṭilābhāyā</bold>ti maggaphalapaññāya paṭilābhatthaṃ. Tenāha <bold>‘‘satta sekkhā’’</bold>tiādi.</paragraph>
<centered line="85">Sappaññavaggavaṇṇanā niṭṭhitā.</centered>
<title line="86">7. Mahāpaññavaggo</title>
<subhead line="87">1. Mahāpaññasuttavaṇṇanā</subhead>
<paragraph line="88" number="1058"><bold>Mahante</bold><pageBreak edition="V" number="2.0240" /><bold>atthe pariggaṇhātī</bold>ti saccapaṭiccasamuppādādike mahāvitthāre atthe paricchijja asesetvā muṭṭhigate viya katvā gaṇhāti. Sesaṃ heṭṭhā vuttanayameva.</paragraph>
<centered line="89">Mahāpaññavaggavaṇṇanā niṭṭhitā.</centered>
<centered line="90">Sotāpattisaṃyuttavaṇṇanā niṭṭhitā.</centered>
</body>
</document>