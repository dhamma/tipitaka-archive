<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0305t.tik7.xml</normativeSource>
    <archivePath>roman/tika/suttapitaka (tika)/samyuttanikaya (tika)/mahavagga-tika/8. anuruddhasamyuttam.xml</archivePath>
    <baseFileName>8. anuruddhasamyuttam</baseFileName>
    <titlePath>8. Anuruddhasaṃyuttaṃ - Mahāvagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">8. Anuruddhasaṃyuttaṃ</chapter>
    <title line="2">1. Rahogatavaggo</title>
    <subhead line="3">1-2. Paṭhamarahogatasuttādivaṇṇanā</subhead>
    <paragraph line="4" number="899-900"><bold>Chattiṃsāya</bold><pageBreak edition="M" number="2.0516" /><pageBreak edition="V" number="2.0217" /><bold>ṭhānesū</bold>ti ajjhattaṃ kāye samudayadhammānupassī, vayo, samudayavayo, bahiddhā samudayo, vayo, samudayavayo, ajjhattabahiddhā samudayo, vayo, samudayavayadhammānupassīti nava anupassanā, tathā vedanāya citte dhammesūti evaṃ chattiṃsāya ṭhānesu. <bold>Dutiye dvādasasu ṭhānesū</bold>ti kāye ajjhattaṃ bahiddhā ajjhattabahiddhā, vedanāya citte dhammesūti evaṃ dvādasasu ṭhānesu.</paragraph>
    <subhead line="5">3. Sutanusuttavaṇṇanā</subhead>
    <paragraph line="6" number="901"><bold>Imāya pāḷiyā</bold>ti imāya hīnattikapāḷiyā. <bold>Ime dhammā hīnā</bold> lāmakaṭṭhena. <bold>Ime dhammā majjhimā</bold> hīnapaṇītānaṃ majjhe bhavāti. Uttamaṭṭhena attappakaṭṭhena padhānabhāvaṃ nītāti <bold>paṇītā</bold>.</paragraph>
    <subhead line="7">4-7. Paṭhamakaṇḍakīsuttādivaṇṇanā</subhead>
    <paragraph line="8" number="902-905"> Kaṇḍakā etissā atthīti <bold>kaṇḍakī,</bold> karamandagaccho. Osadhibhāvāpekkhāya itthiliṅganiddeso, tabbahulatāya taṃ vanaṃ ‘‘kaṇḍakīvana’’nteva paññāyittha. <bold>Sahassaloka</bold>nti sahassacakkavāḷalokaṃ. <bold>Dasacakkavāḷasahassaṃ ekāvajjanassa āpāthaṃ āgacchati</bold> tathā ālokavaḍḍhanassa katattā.</paragraph>
    <subhead line="9">9. Ambapālivanasuttavaṇṇanā</subhead>
    <paragraph line="10" number="907"><bold>Arahattabhāvadīpaka</bold>nti <pageBreak edition="V" number="2.0218" /> arahattassa atthibhāvadīpakaṃ. ‘‘Arahattabhāvadīpika’’nti vā pāṭho.</paragraph>
    <centered line="11">Rahogatavaggavaṇṇanā niṭṭhitā.</centered>
    <title line="12">2. Dutiyavaggavaṇṇanā</title>
    <paragraph line="13" number="909-922"><bold>Dasabalañāṇa</bold>nti <pageBreak edition="M" number="2.0517" /> dasavidhabalañāṇaṃ. <bold>Ekadesenā</bold>ti padesavasena. Sāvakānampi attano abhinīhārānurūpaṃ ñāṇaṃ pavattatīti te kālapadesavasena ceva yathāparicayasattapadesavasena ca ṭhānānīti jānanti, sammāsambuddhānaṃ pana anantañāṇatāya sabbattheva appaṭihatameva ñāṇanti āha – <bold>‘‘sabbaññubuddhānaṃ panā’’</bold>tiādi. <bold>Etaṃ</bold> dasabalañāṇaṃ anantavisayattā <bold>nippadesaṃ</bold> anūnatāya <bold>sabbākāraparipūraṃ</bold>.</paragraph>
    <centered line="14">Dutiyavaggavaṇṇanā niṭṭhitā.</centered>
    <centered line="15">Anuruddhasaṃyuttavaṇṇanā niṭṭhitā.</centered>
  </content>
</document>