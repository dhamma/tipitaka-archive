<?xml version="1.0" encoding="utf-8"?>
<document>
  <metadata>
    <normativeSource>http://tipitaka.org/romn/cscd/s0302t.tik1.xml</normativeSource>
    <archivePath>roman/tika/suttapitaka (tika)/samyuttanikaya (tika)/nidanavagga-tika/2. abhisamayasamyuttam.xml</archivePath>
    <baseFileName>2. abhisamayasamyuttam</baseFileName>
    <titlePath>2. Abhisamayasaṃyuttaṃ - Nidānavagga-ṭīkā - Saṃyuttanikāya (ṭīkā) - Suttapiṭaka (ṭīkā) - Tīkā</titlePath>
    <versions>
    </versions>
  </metadata>
  <content>
    <chapter line="1">2. Abhisamayasaṃyuttaṃ</chapter>
    <subhead line="2">1. Nakhasikhāsuttavaṇṇanā</subhead>
    <paragraph line="3" number="74"><bold>Sukhumā</bold>ti <pageBreak edition="V" number="2.0110" /><pageBreak edition="M" number="2.0127" /> taruṇā parittā kesaggamattabhāvato. Yathā kesā dīghaso dvaṅgulamattāya sabbasmiṃ kāle etappamāṇāva, na tacchindanaṃ, evaṃ nakhaggāpi kesaggamattāva, na tesaṃ chindanaṃ avaḍḍhanato. <bold>Parato</bold>ti ‘‘sahassimaṃ satasahassima’’nti vuttaṭṭhāne. <bold>Abhisametvā</bold>ti paṭivijjhitvā, tasmā abhisametāvino paṭividdhasaccassāti attho. Kāmaṃ purimapadaṃ dukkhakkhandhassa atītabhāvaṃ upādāyapi vattuṃ yuttaṃ. Puretaraṃyeva pana vuttabhāvaṃ upādāya vuttanti dassetuṃ <bold>‘‘purimaṃ dukkhakkhandha’’</bold>ntiādi vuttaṃ. <bold>Purimaṃ</bold> nāma pacchimaṃ apekkhitvā. Purimapacchimatā hi taṃ taṃ upādāya vuccatīti idhādhippetaṃ purimaṃ nīharitvā dassetuṃ <bold>‘‘katamaṃ panā’’</bold>tiādi vuttaṃ. ‘‘Atītampi parikkhīṇa’’nti idhādhippetaṃ parikkhīṇameva vibhāvetuṃ <bold>‘‘katamaṃ pana parikkhīṇa’’</bold>ntiādi vuttaṃ. Sotāpannassa dukkhakkhayo idha coditoti taṃ dassetuṃ <bold>‘‘paṭhamamaggassa abhāvitattā uppajjeyyā’’</bold>ti vatvā idāni taṃ sarūpato dassetuṃ puna <bold>‘‘katama’’</bold>ntiādi vuttaṃ. <bold>Sattasu attabhāvesu yaṃ apāye uppajjeyya aṭṭhamaṃ paṭisandhiṃ ādiṃ katvā yattha katthaci</bold> apāyesu cāti yaṃ dukkhaṃ uppajjeyya, taṃ sabbaṃ parikkhīṇanti daṭṭhabbaṃ. <bold>Assā</bold>ti sotāpannassa, yaṃ parimāṇaṃ, tato uddhañca upapātaṃ atthīti adhippāyo. Mahā attho guṇo mahattho, so etassa atthīti <bold>mahatthiyo</bold> ka-kārassa ya-kāraṃ katvā. Tenāha <bold>‘‘mahato atthassa nipphādako’’</bold>ti.</paragraph>
    <centered line="4">Nakhasikhāsuttavaṇṇanā niṭṭhitā.</centered>
    <subhead line="5">2. Pokkharaṇīsuttavaṇṇanā</subhead>
    <paragraph line="6" number="75"><bold>Ubbedhenā</bold>ti avavedhena adhodisatāya. Tenāha <bold>‘‘gambhīratāyā’’</bold>ti.</paragraph>
    <centered line="7">Pokkharaṇīsuttavaṇṇanā niṭṭhitā.</centered>
    <subhead line="8">3. Saṃbhejjaudakasuttādivaṇṇanā</subhead>
    <paragraph line="9" number="76-77"><bold>Sambhijjaṭṭhāne</bold>ti <pageBreak edition="V" number="2.0111" /><pageBreak edition="M" number="2.0128" /> sambhijjasamodhānagataṭṭhāne. <bold>Samenti</bold> sametā honti. Tenāha <bold>‘‘samāgacchantī’’</bold>ti. Pāḷiyaṃ vibhattilopena niddesoti tamatthaṃ dassento <bold>‘‘tīṇi vā’’</bold>ti āha. Sambhijjati missībhāvaṃ gacchati etthāti sambhejjaṃ, missitaṭṭhānaṃ. Tattha udakaṃ <bold>sambhejjaudakaṃ</bold>. Tenāha <bold>‘‘sambhinnaṭṭhāne udaka’’</bold>nti.</paragraph>
    <centered line="10">Saṃbhejjaudakasuttādivaṇṇanā niṭṭhitā.</centered>
    <subhead line="11">4. Pathavīsuttādivaṇṇanā</subhead>
    <paragraph line="12" number="78-84"><bold>Cakkavāḷabbhantarāyā</bold>ti cakkavāḷapabbatassa antogadhāya.</paragraph>
    <paragraph line="13"><bold>Chaṭṭhādīsu vuttanayenevā</bold>ti idha chaṭṭhasuttādīsu paṭhamasuttādīsu vuttanayenevāti attho veditabbo visesābhāvato.</paragraph>
    <paragraph line="14"><bold>Pariyosāne</bold>ti imassa abhisamayasaṃyuttassa osānaṭṭhāne. <bold>Aññatitthiyasamaṇabrāhmaṇaparibbājakāna</bold>nti aññatitthiyānaṃ. <bold>Guṇādhigamo</bold>ti jhānābhiññāsahito guṇādhigamo. <bold>Satabhāgampi…pe… na upagacchati</bold> saccapaṭivedhassa mahānubhāvattā. Tenāha bhagavā paccakkhasabbadhammo ‘‘evaṃ mahādhigamo, bhikkhave, diṭṭhisampanno puggalo evaṃ mahābhiñño’’ti.</paragraph>
    <centered line="15">Pathavīsuttādivaṇṇanā niṭṭhitā.</centered>
    <centered line="16">Sāratthappakāsiniyā saṃyuttanikāya-aṭṭhakathāya</centered>
    <centered line="17">Abhisamayasaṃyuttavaṇṇanāya līnatthappakāsanā samattā.</centered>
  </content>
</document>